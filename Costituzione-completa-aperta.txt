COSTITUZIONE ITALIANA
TESTO VIGENTE AGGIORNATO ALLA LEGGE COSTITUZIONALE 11 FEBBRAIO 2022, N. 1

Senato della Repubblica

BIBLIOTECA ITALIA

Senato della Repubblica

La pubblicazione contiene il testo della Costituzione della Repubblica italiana
aggiornato alla legge costituzionale 11 febbraio 2022, n. 1 (G.U. n. 44 del 22 febbraio 2022)
In IV di copertina la frase di Enrico De Nicola è tratta
dal cinegiornale dell’Istituto Luce
Vita della Repubblica, la Costituzione entra in vigore
(La settimana Incom, n. 111, 9 gennaio 1948)
Supervisione e coordinamento del Segretariato generale del Senato della Repubblica
Edizione a cura dell’Ufficio delle informazioni parlamentari,
dell’archivio e delle pubblicazioni del Senato
Stampa a cura dell’Ufficio comunicazione istituzionale del Senato
Le pubblicazioni del Senato sono disponibili
gratuitamente online in formato elettronico
www.senato.it/pubblicazioni
La versione a stampa, ove disponibile, può essere richiesta
al Centro di In-Form@zione – Libreria multimediale
Via della Maddalena 27, 00186 Roma
libreria@senato.it
© Senato della Repubblica 2022 – stampa marzo 2022

INDICE

Princı̀pi fondamentali (artt. 1-12) . . . . . .

Pag.

8

TITOLO III – Rapporti civili (artt. 13-28).

»

13

TITOLO III – Rapporti etico-sociali (artt.
29-34) . . . . . . . . . . . . . . . . . .

»

19

TITOLO III – Rapporti economici (artt.
35-47) . . . . . . . . . . . . . . . . . .

»

21

TITOLO IV – Rapporti politici (artt. 48-54)

»

27

TITOLO III – Il Parlamento . . . . . . . . . . . .

»

30

Sezione II – Le Camere (artt. 55-69) .

»

30

Sezione II – La formazione delle leggi
(artt. 70-82) . . . . . . . . . . .

»

36

TITOLO III – Il Presidente della Repubblica (artt. 83-91) . . . . . . . .

»

43

PARTE I
Diritti e doveri dei cittadini

PARTE II
Ordinamento della Repubblica

4



TITOLO III – Il Governo . . . . . . . . . . . . . .

Pag. 48

Sezione III – Il Consiglio dei ministri
(artt. 92-96) . . . . . . . . . . .

»

48

Sezione III – La Pubblica Amministrazione (artt. 97-98) . . . . . .

»

50

Sezione III – Gli organi ausiliari (artt.
99-100) . . . . . . . . . . . . . . .

»

51

TITOLO IV – La Magistratura . . . . . . . . . .

»

52

Sezione II – Ordinamento giurisdizionale (artt. 101-110) . . . . .

»

52

Sezione II – Norme sulla giurisdizione (artt. 111-113) . . . .

»

56

TITOLO VI – Le Regioni, le Provincie, i
Comuni (artt. 114-133) . . . .

»

59

TITOLO VI – Garanzie costituzionali . . . .

»

77

Sezione II – La Corte costituzionale
(artt. 134-137) . . . . . . . . .

»

77

Sezione II – Revisione della Costituzione. Leggi costituzionali (artt. 138-139) . . . . .

»

80

Disposizioni transitorie e finali (I-XVIII)

»

82

L’Assemblea Costituente, che approvò la Costituzione entrata in vigore il 1º gennaio 1948, era stata
eletta il 2 giugno 1946. Tale Assemblea era stata
prevista dal decreto-legge luogotenenziale 25 giugno
1944, n. 151, convertito in legge per effetto della XV
disposizione transitoria della Costituzione.
Col decreto legislativo luogotenenziale 10 marzo
1946, n. 74, venivano emanate le norme per la elezione dei deputati all’Assemblea Costituente. Successivamente il decreto legislativo luogotenenziale
16 marzo 1946, n. 98, stabiliva il referendum popolare per la scelta della forma istituzionale dello
Stato, da tenersi contemporaneamente alle elezioni
per l’Assemblea Costituente (2 giugno 1946).
Nel citato decreto n. 151 del 1944 fu stabilito che
l’Assemblea fosse sciolta di diritto il giorno dell’entrata in vigore della nuova Costituzione e comunque non oltre l’ottavo mese dalla sua prima riunione. Detto termine fu prorogato prima al 24 giugno 1947 (l. cost. 21 febbraio 1947, n. 1) e successivamente non oltre il 31 dicembre 1947 (l. cost. 17
giugno 1947, n. 2).

6



COSTITUZIONE
DELLA REPUBBLICA ITALIANA (*)
IL CAPO PROVVISORIO DELLO STATO
Vista la deliberazione dell’Assemblea Costituente,
che nella seduta del 22 dicembre 1947 ha approvato
la Costituzione della Repubblica italiana;
————————

(*) Con le modificazioni introdotte con le leggi costituzionali 9 febbraio 1963, n. 2: «Modificazioni agli articoli 56, 57 e 60 della Costituzione» (G.U. n. 40 del 12 febbraio 1963); 27 dicembre 1963, n. 3: «Modificazioni agli articoli 131 e 57 della Costituzione e istituzione della Regione
Molise» (G.U. n. 3 del 4 gennaio 1964); 22 novembre 1967, n. 2: «Modificazione dell’articolo 135 della Costituzione e disposizioni sulla Corte costituzionale» (G.U. n. 294 del 25 novembre 1967); 16 gennaio 1989, n. 1: «Modifiche degli articoli 96, 134 e 135 della Costituzione e della legge costituzionale 11 marzo 1953, n. 1, e norme in materia di procedimenti per i reati
di cui all’articolo 96 della Costituzione» (G.U. n. 13 del 17 gennaio 1989); 4
novembre 1991, n. 1: «Modifica dell’articolo 88, secondo comma, della
Costituzione» (G.U. n. 262 dell’8 novembre 1991); 6 marzo 1992, n. 1: «Revisione dell’articolo 79 della Costituzione in materia di concessione di amnistia e indulto» (G.U. n. 57 del 9 marzo 1992); 29 ottobre 1993, n. 3: «Modifica dell’articolo 68 della Costituzione» (G.U. n. 256 del 30 ottobre 1993); 22
novembre 1999, n. 1: «Disposizioni concernenti l’elezione diretta del Presidente della Giunta regionale e l’autonomia statutaria delle Regioni»
(G.U. n. 299 del 22 dicembre 1999); 23 novembre 1999, n. 2: «Inserimento
dei princı̀pi del giusto processo nell’articolo 111 della Costituzione»
(G.U. n. 300 del 23 dicembre 1999); 17 gennaio 2000, n. 1: «Modifica all’articolo 48 della Costituzione concernente l’istituzione della circoscrizione
Estero per l’esercizio del diritto di voto dei cittadini italiani residenti all’estero» (G.U. n. 15 del 20 gennaio 2000); 23 gennaio 2001, n. 1: «Modifiche
agli articoli 56 e 57 della Costituzione concernenti il numero dei deputati
e senatori in rappresentanza degli italiani all’estero» (G.U. n. 19 del 24 gennaio 2001); 18 ottobre 2001, n. 3: «Modifiche al titolo V della parte seconda della Costituzione» (G.U. n. 248 del 24 ottobre 2001); 23 ottobre
2002, n. 1: «Legge costituzionale per la cessazione degli effetti dei commi
primo e secondo della XIII disposizione transitoria e finale della Costituzione» (G.U. n. 252 del 26 ottobre 2002); 30 maggio 2003, n. 1: «Modifica dell’articolo 51 della Costituzione» (G.U. n. 134 del 12 giugno 2003); 2 ottobre
2007, n. 1: «Modifica dell’articolo 27 della Costituzione, concernente l’abolizione della pena di morte» (G.U. n. 236 del 10 ottobre 2007); 20 aprile
2012, n. 1: «Introduzione del principio del pareggio di bilancio nella Carta
costituzionale» (G.U. n. 95 del 23 aprile 2012); 19 ottobre 2020, n. 1: «Modifiche agli articoli 56, 57, e 59 della Costituzione in materia di riduzione del
numero dei parlamentari» (G.U. n. 261 del 21 ottobre 2020); 18 ottobre 2021,
n. 1: «Modifica all’articolo 58 della Costituzione, in materia di elettorato
per l’elezione del Senato della Repubblica» (G.U. n. 251 del 20 ottobre 2021);
11 febbraio 2022, n. 1: «Modifiche agli articoli 9 e 41 della Costituzione in
materia di tutela dell’ambiente» (G.U. n. 44 del 22 febbraio 2022).
—————————

NOTA. – I numeri riportati, nel testo normativo, fra parentesi quadra, indicano gli articoli della Costituzione correlati.

8



Vista la XVIII disposizione finale della Costituzione;
PROMULGA
la Costituzione della Repubblica italiana nel seguente testo:
PRINCIPI FONDAMENTALI

Art. 1.
L’Italia è una Repubblica democratica, fondata
sul lavoro.
La sovranità appartiene al popolo, che la esercita nelle forme e nei limiti della Costituzione.
Art. 2.
La Repubblica riconosce e garantisce i diritti
inviolabili dell’uomo, sia come singolo, sia nelle
formazioni sociali ove si svolge la sua personalità,
e richiede l’adempimento dei doveri inderogabili
di solidarietà politica, economica e sociale.
Art. 3.
Tutti i cittadini hanno pari dignità sociale [XIV]
e sono eguali davanti alla legge, senza distinzione
di sesso [292, 371, 481, 511, 1177], di razza, di lingua [6], di religione [8, 19], di opinioni politiche
[22], di condizioni personali e sociali.



9

È compito della Repubblica rimuovere gli ostacoli di ordine economico e sociale, che, limitando
di fatto la libertà e l’eguaglianza dei cittadini, impediscono il pieno sviluppo della persona umana e l’effettiva partecipazione di tutti i lavoratori all’organizzazione politica, economica e sociale del Paese.

Art. 4.
La Repubblica riconosce a tutti i cittadini il diritto al lavoro e promuove le condizioni che rendano effettivo questo diritto.
Ogni cittadino ha il dovere di svolgere, secondo
le proprie possibilità e la propria scelta, una attività o una funzione che concorra al progresso
materiale o spirituale della società.

Art. 5.
La Repubblica, una e indivisibile, riconosce e
promuove le autonomie locali; attua nei servizi
che dipendono dallo Stato il più ampio decentramento amministrativo [118]; adegua i princı̀pi ed
i metodi della sua legislazione alle esigenze dell’autonomia e del decentramento [114 e segg., IX].

Art. 6.
La Repubblica tutela con apposite norme le minoranze linguistiche [X].

10



Art. 7.
Lo Stato e la Chiesa cattolica sono, ciascuno
nel proprio ordine, indipendenti e sovrani.
I loro rapporti sono regolati dai Patti Lateranensi. Le modificazioni dei Patti, accettate dalle
due parti, non richiedono procedimento di revisione costituzionale [138].
Art. 8.
Tutte le confessioni religiose sono egualmente
libere davanti alla legge [19, 20].
Le confessioni religiose diverse dalla cattolica
hanno diritto di organizzarsi secondo i propri statuti, in quanto non contrastino con l’ordinamento
giuridico italiano.
I loro rapporti con lo Stato sono regolati per
legge sulla base di intese con le relative rappresentanze.
Art. 9. (1)
La Repubblica promuove lo sviluppo della cultura e la ricerca scientifica e tecnica [33, 34].
Tutela il paesaggio e il patrimonio storico e artistico della Nazione.
Tutela l’ambiente, la biodiversità e gli ecosistemi, anche nell’interesse delle future genera————————

(1) Articolo modificato con la legge costituzionale 11 febbraio 2022,
n. 1 («Modifiche agli articoli 9 e 41 della Costituzione in materia di tutela
dell’ambiente») (Gazz. Uff. n. 44 del 22 febbraio 2022).



11

zioni. La legge dello Stato disciplina i modi e le
forme di tutela degli animali.
Art. 10.
L’ordinamento giuridico italiano si conforma
alle norme del diritto internazionale generalmente riconosciute.
La condizione giuridica dello straniero è regolata dalla legge in conformità delle norme e dei
trattati internazionali.
Lo straniero, al quale sia impedito nel suo
paese l’effettivo esercizio delle libertà democratiche garantite dalla Costituzione italiana, ha diritto d’asilo nel territorio della Repubblica, secondo le condizioni stabilite dalla legge.
Non è ammessa l’estradizione dello straniero
per reati politici [26]. (1)
Art. 11.
L’Italia ripudia la guerra come strumento di offesa alla libertà degli altri popoli e come mezzo di
risoluzione delle controversie internazionali; consente, in condizioni di parità con gli altri Stati,
alle limitazioni di sovranità necessarie ad un ordinamento che assicuri la pace e la giustizia fra le
Nazioni; promuove e favorisce le organizzazioni
internazionali rivolte a tale scopo.
————————

(1) V. anche la legge costituzionale 21 giugno 1967, n. 1 («Estradizione per i delitti di genocidio») (Gazz. Uff. n. 164 del 3 luglio 1967).

12



Art. 12.
La bandiera della Repubblica è il tricolore italiano: verde, bianco e rosso, a tre bande verticali
di eguali dimensioni.



13

PARTE I
DIRITTI E DOVERI DEI CITTADINI
TITOLO I
RAPPORTI CIVILI

Art. 13.
La libertà personale è inviolabile.
Non è ammessa forma alcuna di detenzione,
di ispezione o perquisizione personale, né qualsiasi altra restrizione della libertà personale, se
non per atto motivato dell’autorità giudiziaria
[1116, 7] e nei soli casi e modi previsti dalla legge
[253].
In casi eccezionali di necessità ed urgenza, indicati tassativamente dalla legge, l’autorità di pubblica sicurezza può adottare provvedimenti provvisori, che devono essere comunicati entro quarantotto ore all’autorità giudiziaria e, se questa
non li convalida nelle successive quarantotto
ore, si intendono revocati e restano privi di ogni
effetto.
È punita ogni violenza fisica e morale sulle persone comunque sottoposte a restrizioni di libertà
[273].
La legge stabilisce i limiti massimi della carcerazione preventiva.

14



Art. 14.
Il domicilio è inviolabile.
Non vi si possono eseguire ispezioni o perquisizioni o sequestri, se non nei casi e modi stabiliti
dalla legge secondo le garanzie prescritte per la
tutela della libertà personale [13, 1117].
Gli accertamenti e le ispezioni per motivi di sanità e di incolumità pubblica o a fini economici e
fiscali sono regolati da leggi speciali.
Art. 15.
La libertà e la segretezza della corrispondenza e
di ogni altra forma di comunicazione sono inviolabili.
La loro limitazione può avvenire soltanto per
atto motivato dell’autorità giudiziaria [1116] con
le garanzie stabilite dalla legge.
Art. 16.
Ogni cittadino può circolare e soggiornare liberamente in qualsiasi parte del territorio nazionale, salvo le limitazioni che la legge stabilisce
in via generale per motivi di sanità o di sicurezza.
Nessuna restrizione può essere determinata da ragioni politiche [1201, XIII2].
Ogni cittadino è libero di uscire dal territorio
della Repubblica e di rientrarvi, salvo gli obblighi
di legge [354].



15

Art. 17.
I cittadini hanno diritto di riunirsi pacificamente e senz’armi.
Per le riunioni, anche in luogo aperto al pubblico, non è richiesto preavviso.
Delle riunioni in luogo pubblico deve essere
dato preavviso alle autorità, che possono vietarle
soltanto per comprovati motivi di sicurezza o di
incolumità pubblica.
Art. 18.
I cittadini hanno diritto di associarsi liberamente, senza autorizzazione, per fini che non
sono vietati ai singoli dalla legge penale [19, 20,
39, 49].
Sono proibite le associazioni segrete e quelle
che perseguono, anche indirettamente, scopi politici mediante organizzazioni di carattere militare.
Art. 19.
Tutti hanno diritto di professare liberamente la
propria fede religiosa in qualsiasi forma, individuale o associata, di farne propaganda e di esercitarne in privato o in pubblico il culto, purché non
si tratti di riti contrari al buon costume [8, 20].
Art. 20.
Il carattere ecclesiastico e il fine di religione o di
culto d’una associazione od istituzione non possono

16



essere causa di speciali limitazioni legislative, né di
speciali gravami fiscali per la sua costituzione, capacità giuridica e ogni forma di attività [8, 19].
Art. 21.
Tutti hanno diritto di manifestare liberamente
il proprio pensiero con la parola, lo scritto e
ogni altro mezzo di diffusione.
La stampa non può essere soggetta ad autorizzazioni o censure.
Si può procedere a sequestro soltanto per atto
motivato dell’autorità giudiziaria [1116] nel caso
di delitti, per i quali la legge sulla stampa espressamente lo autorizzi, o nel caso di violazione delle
norme che la legge stessa prescriva per l’indicazione dei responsabili.
In tali casi, quando vi sia assoluta urgenza e
non sia possibile il tempestivo intervento dell’autorità giudiziaria, il sequestro della stampa periodica può essere eseguito da ufficiali di polizia giudiziaria, che devono immediatamente, e non mai
oltre ventiquattro ore, fare denunzia all’autorità
giudiziaria. Se questa non lo convalida nelle ventiquattro ore successive, il sequestro s’intende revocato e privo d’ogni effetto.
La legge può stabilire, con norme di carattere
generale, che siano resi noti i mezzi di finanziamento della stampa periodica.
Sono vietate le pubblicazioni a stampa, gli spettacoli e tutte le altre manifestazioni contrarie al
buon costume. La legge stabilisce provvedimenti
adeguati a prevenire e a reprimere le violazioni.



17

Art. 22.
Nessuno può essere privato, per motivi politici,
della capacità giuridica, della cittadinanza, del
nome.
Art. 23.
Nessuna prestazione personale o patrimoniale
può essere imposta se non in base alla legge.
Art. 24.
Tutti possono agire in giudizio per la tutela dei
propri diritti e interessi legittimi [113].
La difesa è diritto inviolabile in ogni stato e
grado del procedimento.
Sono assicurati ai non abbienti, con appositi
istituti, i mezzi per agire e difendersi davanti ad
ogni giurisdizione.
La legge determina le condizioni e i modi per la
riparazione degli errori giudiziari.
Art. 25.
Nessuno può essere distolto dal giudice naturale precostituito per legge [102].
Nessuno può essere punito se non in forza di
una legge che sia entrata in vigore prima del fatto
commesso.
Nessuno può essere sottoposto a misure di sicurezza se non nei casi previsti dalla legge [132].

18



Art. 26. (1)
L’estradizione del cittadino può essere consentita soltanto ove sia espressamente prevista dalle
convenzioni internazionali.
Non può in alcun caso essere ammessa per
reati politici [104].

Art. 27. (2)
La responsabilità penale è personale.
L’imputato non è considerato colpevole sino
alla condanna definitiva.
Le pene non possono consistere in trattamenti
contrari al senso di umanità e devono tendere
alla rieducazione del condannato [134].
Non è ammessa la pena di morte.

Art. 28.
I funzionari e i dipendenti dello Stato e degli
enti pubblici sono direttamente responsabili, se————————

(1) V. anche la legge costituzionale 21 giugno 1967, n. 1 («Estradizione per i delitti di genocidio») (Gazz. Uff. n. 164 del 3 luglio 1967).
(2) Articolo modificato con la legge costituzionale 2 ottobre 2007, n. 1
(«Modifica all’articolo 27 della Costituzione, concernente l’abolizione
della pena di morte») (Gazz. Uff. n. 236 del 10 ottobre 2007).



19

condo le leggi penali, civili e amministrative, degli
atti compiuti in violazione di diritti. In tali casi la
responsabilità civile si estende allo Stato e agli
enti pubblici [972].

TITOLO II
RAPPORTI ETICO-SOCIALI

Art. 29.
La Repubblica riconosce i diritti della famiglia
come società naturale fondata sul matrimonio.
Il matrimonio è ordinato sull’eguaglianza morale e giuridica dei coniugi, con i limiti stabiliti
dalla legge a garanzia dell’unità familiare.

Art. 30.
È dovere e diritto dei genitori mantenere,
istruire ed educare i figli, anche se nati fuori del
matrimonio.
Nei casi di incapacità dei genitori, la legge
provvede a che siano assolti i loro compiti.
La legge assicura ai figli nati fuori del matrimonio ogni tutela giuridica e sociale, compatibile
con i diritti dei membri della famiglia legittima.
La legge detta le norme e i limiti per la ricerca
della paternità.

20



Art. 31.
La Repubblica agevola con misure economiche
e altre provvidenze la formazione della famiglia e
l’adempimento dei compiti relativi, con particolare riguardo alle famiglie numerose.
Protegge la maternità, l’infanzia e la gioventù,
favorendo gli istituti necessari a tale scopo [37].
Art. 32.
La Repubblica tutela la salute come fondamentale diritto dell’individuo e interesse della collettività, e garantisce cure gratuite agli indigenti.
Nessuno può essere obbligato a un determinato
trattamento sanitario se non per disposizione di
legge. La legge non può in nessun caso violare i
limiti imposti dal rispetto della persona umana.
Art. 33.
L’arte e la scienza sono libere e libero ne è l’insegnamento.
La Repubblica detta le norme generali sull’istruzione ed istituisce scuole statali per tutti gli
ordini e gradi.
Enti e privati hanno il diritto di istituire scuole
ed istituti di educazione, senza oneri per lo Stato.
La legge, nel fissare i diritti e gli obblighi delle
scuole non statali che chiedono la parità, deve assicurare ad esse piena libertà e ai loro alunni un



21

trattamento scolastico equipollente a quello degli
alunni di scuole statali.
È prescritto un esame di Stato per l’ammissione
ai vari ordini e gradi di scuole o per la conclusione di essi e per l’abilitazione all’esercizio professionale.
Le istituzioni di alta cultura, università ed accademie, hanno il diritto di darsi ordinamenti autonomi nei limiti stabiliti dalle leggi dello Stato.
Art. 34.
La scuola è aperta a tutti.
L’istruzione inferiore, impartita per almeno
otto anni, è obbligatoria e gratuita.
I capaci e meritevoli, anche se privi di mezzi,
hanno diritto di raggiungere i gradi più alti degli
studi.
La Repubblica rende effettivo questo diritto con
borse di studio, assegni alle famiglie ed altre
provvidenze, che devono essere attribuite per concorso.
TITOLO III
RAPPORTI ECONOMICI

Art. 35.
La Repubblica tutela il lavoro in tutte le sue
forme ed applicazioni.
Cura la formazione e l’elevazione professionale
dei lavoratori.

22



Promuove e favorisce gli accordi e le organizzazioni internazionali intesi ad affermare e regolare
i diritti del lavoro.
Riconosce la libertà di emigrazione, salvo gli
obblighi stabiliti dalla legge nell’interesse generale, e tutela il lavoro italiano all’estero.
Art. 36.
Il lavoratore ha diritto ad una retribuzione proporzionata alla quantità e qualità del suo lavoro e
in ogni caso sufficiente ad assicurare a sé e alla
famiglia un’esistenza libera e dignitosa.
La durata massima della giornata lavorativa è
stabilita dalla legge.
Il lavoratore ha diritto al riposo settimanale e a
ferie annuali retribuite, e non può rinunziarvi.
Art. 37.
La donna lavoratrice ha gli stessi diritti e, a parità di lavoro, le stesse retribuzioni che spettano
al lavoratore [31]. Le condizioni di lavoro devono
consentire l’adempimento della sua essenziale
funzione familiare e assicurare alla madre e al
bambino una speciale adeguata protezione.
La legge stabilisce il limite minimo di età per il
lavoro salariato.
La Repubblica tutela il lavoro dei minori con
speciali norme e garantisce ad essi, a parità di lavoro, il diritto alla parità di retribuzione.



23

Art. 38.
Ogni cittadino inabile al lavoro e sprovvisto dei
mezzi necessari per vivere ha diritto al mantenimento e all’assistenza sociale.
I lavoratori hanno diritto che siano preveduti
ed assicurati mezzi adeguati alle loro esigenze di
vita in caso di infortunio, malattia, invalidità e
vecchiaia, disoccupazione involontaria.
Gli inabili ed i minorati hanno diritto all’educazione e all’avviamento professionale.
Ai compiti previsti in questo articolo provvedono organi ed istituti predisposti o integrati
dallo Stato.
L’assistenza privata è libera.
Art. 39.
L’organizzazione sindacale è libera [18].
Ai sindacati non può essere imposto altro obbligo se non la loro registrazione presso uffici locali o centrali, secondo le norme di legge.
È condizione per la registrazione che gli statuti
dei sindacati sanciscano un ordinamento interno
a base democratica.
I sindacati registrati hanno personalità giuridica. Possono, rappresentati unitariamente in
proporzione dei loro iscritti, stipulare contratti
collettivi di lavoro con efficacia obbligatoria per
tutti gli appartenenti alle categorie alle quali il
contratto si riferisce.

24



Art. 40.
Il diritto di sciopero si esercita nell’ambito delle
leggi che lo regolano.

Art. 41. (1)
L’iniziativa economica privata è libera.
Non può svolgersi in contrasto con l’utilità sociale o in modo da recare danno alla salute, all’ambiente, alla sicurezza, alla libertà, alla dignità
umana.
La legge determina i programmi e i controlli
opportuni perché l’attività economica pubblica e
privata possa essere indirizzata e coordinata a
fini sociali e ambientali [43].

Art. 42.
La proprietà è pubblica o privata. I beni economici appartengono allo Stato, ad enti o a privati.
La proprietà privata è riconosciuta e garantita
dalla legge, che ne determina i modi di acquisto,
di godimento e i limiti allo scopo di assicurarne
la funzione sociale e di renderla accessibile a tutti
[44, 472].
————————

(1) Articolo modificato con la legge costituzionale 11 febbraio 2022,
n. 1 («Modifiche agli articoli 9 e 41 della Costituzione in materia di tutela
dell’ambiente») (Gazz. Uff. n. 44 del 22 febbraio 2022).



25

La proprietà privata può essere, nei casi preveduti dalla legge, e salvo indennizzo, espropriata
per motivi d’interesse generale.
La legge stabilisce le norme ed i limiti della successione legittima e testamentaria e i diritti dello
Stato sulle eredità.

Art. 43.
A fini di utilità generale la legge può riservare
originariamente o trasferire, mediante espropriazione e salvo indennizzo, allo Stato, ad enti pubblici o a comunità di lavoratori o di utenti determinate imprese o categorie di imprese, che si riferiscano a servizi pubblici essenziali o a fonti di
energia o a situazioni di monopolio ed abbiano
carattere di preminente interesse generale.

Art. 44.
Al fine di conseguire il razionale sfruttamento
del suolo e di stabilire equi rapporti sociali, la
legge impone obblighi e vincoli alla proprietà terriera privata, fissa limiti alla sua estensione secondo le regioni e le zone agrarie, promuove ed
impone la bonifica delle terre, la trasformazione
del latifondo e la ricostituzione delle unità produttive; aiuta la piccola e la media proprietà
[422, 3].

26



La legge dispone provvedimenti a favore delle
zone montane.
Art. 45.
La Repubblica riconosce la funzione sociale
della cooperazione a carattere di mutualità e
senza fini di speculazione privata. La legge ne
promuove e favorisce l’incremento con i mezzi
più idonei e ne assicura, con gli opportuni controlli, il carattere e le finalità.
La legge provvede alla tutela e allo sviluppo dell’artigianato.
Art. 46.
Ai fini della elevazione economica e sociale del
lavoro e in armonia con le esigenze della produzione, la Repubblica riconosce il diritto dei lavoratori a collaborare, nei modi e nei limiti stabiliti
dalle leggi, alla gestione delle aziende.
Art. 47.
La Repubblica incoraggia e tutela il risparmio
in tutte le sue forme; disciplina, coordina e controlla l’esercizio del credito.
Favorisce l’accesso del risparmio popolare alla
proprietà dell’abitazione, alla proprietà diretta coltivatrice e al diretto e indiretto investimento azionario nei grandi complessi produttivi del Paese.



27

TITOLO IV
RAPPORTI POLITICI

Art. 48. (1)
Sono elettori tutti i cittadini, uomini e donne,
che hanno raggiunto la maggiore età [56, 58,
712, 751, 3, 1382, XIII1].
Il voto è personale ed eguale, libero e segreto. Il
suo esercizio è dovere civico.
La legge stabilisce requisiti e modalità per l’esercizio del diritto di voto dei cittadini residenti
all’estero e ne assicura l’effettività. A tale fine è
istituita una circoscrizione Estero per l’elezione
delle Camere, alla quale sono assegnati seggi nel
numero stabilito da norma costituzionale e secondo criteri determinati dalla legge.
Il diritto di voto non può essere limitato se non
per incapacità civile o per effetto di sentenza penale irrevocabile o nei casi di indegnità morale indicati dalla legge [XII2, XIII1].
Art. 49.
Tutti i cittadini hanno diritto di associarsi liberamente in partiti per concorrere con metodo de————————

(1) Articolo modificato con la legge costituzionale 17 gennaio 2000,
n. 1 («Modifica all’articolo 48 della Costituzione concernente l’istituzione
della circoscrizione Estero per l’esercizio del diritto di voto dei cittadini
italiani residenti all’estero») (Gazz. Uff. n. 15 del 20 gennaio 2000).

28



mocratico a determinare la politica nazionale [18,
983, XII1].

Art. 50.
Tutti i cittadini possono rivolgere petizioni alle
Camere per chiedere provvedimenti legislativi o
esporre comuni necessità.

Art. 51. (1)
Tutti i cittadini dell’uno o dell’altro sesso possono accedere agli uffici pubblici e alle cariche
elettive in condizioni di eguaglianza, secondo i requisiti stabiliti dalla legge [563, 582, 841, 973, 1044,
106, 1351, 2, 6]. A tale fine la Repubblica promuove
con appositi provvedimenti le pari opportunità tra
donne e uomini.
La legge può, per l’ammissione ai pubblici uffici
e alle cariche elettive, parificare ai cittadini gli italiani non appartenenti alla Repubblica.
Chi è chiamato a funzioni pubbliche elettive ha
diritto di disporre del tempo necessario al loro
adempimento e di conservare il suo posto di
lavoro.
————————

(1) Articolo modificato con la legge costituzionale 30 maggio 2003,
n. 1 («Modifica dell’articolo 51 della Costituzione») (Gazz. Uff. n. 134
del 12 giugno 2003).



29

Art. 52.
La difesa della Patria è sacro dovere del cittadino.
Il servizio militare è obbligatorio nei limiti e
modi stabiliti dalla legge. Il suo adempimento
non pregiudica la posizione di lavoro del cittadino, né l’esercizio dei diritti politici.
L’ordinamento delle Forze armate si informa
allo spirito democratico della Repubblica.
Art. 53.
Tutti sono tenuti a concorrere alle spese pubbliche in ragione della loro capacità contributiva.
Il sistema tributario è informato a criteri di
progressività [1192].
Art. 54.
Tutti i cittadini hanno il dovere di essere fedeli
alla Repubblica e di osservarne la Costituzione e
le leggi.
I cittadini cui sono affidate funzioni pubbliche
hanno il dovere di adempierle con disciplina ed
onore, prestando giuramento nei casi stabiliti
dalla legge.

30



PARTE II
ORDINAMENTO DELLA REPUBBLICA
TITOLO I
IL PARLAMENTO

SEZIONE I. – Le Camere.
Art. 55.
Il Parlamento si compone della Camera dei deputati e del Senato della Repubblica.
Il Parlamento si riunisce in seduta comune [632,
642, 3] dei membri delle due Camere nei soli casi stabiliti dalla Costituzione [83, 902, 91, 1044, 1351, 7].
Art. 56. (1)
La Camera dei deputati è eletta a suffragio universale e diretto.
————————

(1) Articolo modificato con le leggi costituzionali: 9 febbraio 1963,
n. 2 («Modificazioni agli articoli 56, 57 e 60 della Costituzione») (Gazz.
Uff. n. 40 del 12 febbraio 1963); 23 gennaio 2001, n. 1 («Modifiche agli
articoli 56 e 57 della Costituzione concernenti il numero dei deputati e
senatori in rappresentanza degli italiani all’estero») (Gazz. Uff. n. 19 del
24 gennaio 2001); 19 ottobre 2020, n. 1 («Modifiche agli articoli 56, 57
e 59 della Costituzione in materia di riduzione del numero dei parlamentari») (Gazz. Uff. n. 261 del 21 ottobre 2020).
L’art. 4 della legge costituzionale n. 1 del 19 ottobre 2020 ha stabilito
altresı̀ che le modifiche all’articolo 56 della Costituzione «si applicano a
decorrere dalla data del primo scioglimento o della prima cessazione
delle Camere successiva alla data di entrata in vigore della presente legge
costituzionale e comunque non prima che siano decorsi sessanta giorni
dalla predetta data di entrata in vigore».



31

Il numero dei deputati è di quattrocento, otto
dei quali eletti nella circoscrizione Estero.
Sono eleggibili a deputati tutti gli elettori che
nel giorno delle elezioni hanno compiuto i venticinque anni di età.
La ripartizione dei seggi tra le circoscrizioni,
fatto salvo il numero dei seggi assegnati alla circoscrizione Estero, si effettua dividendo il numero degli abitanti della Repubblica, quale risulta
dall’ultimo censimento generale della popolazione, per trecentonovantadue e distribuendo i
seggi in proporzione alla popolazione di ogni circoscrizione, sulla base dei quozienti interi e dei
più alti resti.
Art. 57. (1)
Il Senato della Repubblica è eletto a base regionale, salvi i seggi assegnati alla circoscrizione
Estero.
————————

(1) Articolo modificato con le leggi costituzionali: 9 febbraio 1963,
n. 2 («Modificazioni agli articoli 56, 57 e 60 della Costituzione») (Gazz.
Uff. n. 40 del 12 febbraio 1963); 27 dicembre 1963, n. 3 («Modificazioni
agli articoli 131 e 57 della Costituzione e istituzione della Regione Molise») (Gazz. Uff. n. 3 del 4 gennaio 1964); 23 gennaio 2001, n. 1 («Modifiche agli articoli 56 e 57 della Costituzione concernenti il numero dei deputati e senatori in rappresentanza degli italiani all’estero») (Gazz. Uff.
n. 19 del 24 gennaio 2001); 19 ottobre 2020, n. 1 («Modifiche agli articoli
56, 57 e 59 della Costituzione in materia di riduzione del numero dei parlamentari») (Gazz. Uff. n. 261 del 21 ottobre 2020).
L’art. 4 della legge costituzionale n. 1 del 19 ottobre 2020 ha altresı̀
stabilito che le modifiche all’articolo 57 della Costituzione «si applicano
a decorrere dalla data del primo scioglimento o della prima cessazione
delle Camere successiva alla data di entrata in vigore della presente legge
costituzionale e comunque non prima che siano decorsi sessanta giorni
dalla predetta data di entrata in vigore».

32



Il numero dei senatori elettivi è di duecento,
quattro dei quali eletti nella circoscrizione Estero.
Nessuna Regione o Provincia autonoma può
avere un numero di senatori inferiore a tre; il Molise ne ha due, la Valle d’Aosta uno.
La ripartizione dei seggi tra le Regioni o le Province autonome, previa applicazione delle disposizioni del precedente comma, si effettua in proporzione alla loro popolazione, quale risulta dall’ultimo censimento generale, sulla base dei quozienti interi e dei più alti resti.
Art. 58. (1)
I senatori sono eletti a suffragio universale e diretto.
Sono eleggibili a senatori gli elettori che hanno
compiuto il quarantesimo anno.
Art. 59. (2)
È senatore di diritto e a vita, salvo rinunzia, chi
è stato Presidente della Repubblica.
Il Presidente della Repubblica può nominare senatori a vita cittadini che hanno illustrato la Patria per altissimi meriti nel campo sociale, scien————————

(1) Articolo modificato con la legge costituzionale 18 ottobre 2021,
n. 1 («Modifica all’articolo 58 della Costituzione, in materia di elettorato
per l’elezione del Senato della Repubblica») (Gazz. Uff. n. 251 del 20 ottobre 2021).
(2) Articolo modificato con la legge costituzionale 19 ottobre 2020,
n. 1 («Modifiche agli articoli 56, 57 e 59 della Costituzione, in materia
di riduzione del numero dei parlamentari») (Gazz. Uff. n. 261 del 21 ottobre 2020).



33

tifico, artistico e letterario. Il numero complessivo
dei senatori in carica nominati dal Presidente
della Repubblica non può in alcun caso essere superiore a cinque.
Art. 60. (1)
La Camera dei deputati e il Senato della Repubblica sono eletti per cinque anni [88].
La durata di ciascuna Camera non può essere
prorogata se non per legge e soltanto in caso di
guerra.
Art. 61.
Le elezioni delle nuove Camere hanno luogo entro settanta giorni dalla fine delle precedenti. La
prima riunione ha luogo non oltre il ventesimo
giorno dalle elezioni [873].
Finché non siano riunite le nuove Camere sono
prorogati i poteri delle precedenti.
Art. 62.
Le Camere si riuniscono di diritto il primo
giorno non festivo di febbraio e di ottobre.
Ciascuna Camera può essere convocata in via
straordinaria per iniziativa del suo Presidente o
————————

(1) Articolo modificato con la legge costituzionale 9 febbraio 1963,
n. 2 («Modificazioni agli articoli 56, 57 e 60 della Costituzione») (Gazz.
Uff. n. 40 del 12 febbraio 1963).

34



del Presidente della Repubblica o di un terzo dei
suoi componenti [772].
Quando si riunisce in via straordinaria una Camera, è convocata di diritto anche l’altra.
Art. 63.
Ciascuna Camera elegge fra i suoi componenti
il Presidente e l’Ufficio di presidenza.
Quando il Parlamento si riunisce in seduta comune [552], il Presidente e l’Ufficio di presidenza
sono quelli della Camera dei deputati.
Art. 64.
Ciascuna Camera adotta il proprio regolamento
a maggioranza assoluta dei suoi componenti.
Le sedute sono pubbliche; tuttavia ciascuna
delle due Camere e il Parlamento a Camere riunite [552] possono deliberare di adunarsi in seduta segreta.
Le deliberazioni di ciascuna Camera e del Parlamento non sono valide se non è presente la
maggioranza dei loro componenti, e se non sono
adottate a maggioranza dei presenti, salvo che la
Costituzione prescriva una maggioranza speciale
[641, 732, 791, 833, 902, 1381, 3].
I membri del Governo, anche se non fanno
parte delle Camere, hanno diritto, e se richiesti
obbligo, di assistere alle sedute. Devono essere
sentiti ogni volta che lo richiedono.



35

Art. 65.
La legge determina i casi di ineleggibilità e di
incompatibilità con l’ufficio di deputato o di senatore [842, 1047, 1222, 1356].
Nessuno può appartenere contemporaneamente
alle due Camere.
Art. 66.
Ciascuna Camera giudica dei titoli di ammissione dei suoi componenti e delle cause sopraggiunte di ineleggibilità e di incompatibilità [65].
Art. 67.
Ogni membro del Parlamento rappresenta la
Nazione ed esercita le sue funzioni senza vincolo
di mandato.
Art. 68. (1)
I membri del Parlamento non possono essere
chiamati a rispondere delle opinioni espresse e
dei voti dati nell’esercizio delle loro funzioni.
Senza autorizzazione della Camera alla quale
appartiene, nessun membro del Parlamento può
essere sottoposto a perquisizione personale o domiciliare, né può essere arrestato o altrimenti pri————————

(1) Articolo modificato con la legge costituzionale 29 ottobre 1993,
n. 3 («Modifica dell’articolo 68 della Costituzione») (Gazz. Uff. n. 256
del 30 ottobre 1993).

36



vato della libertà personale, o mantenuto in detenzione, salvo che in esecuzione di una sentenza
irrevocabile di condanna, ovvero se sia colto nell’atto di commettere un delitto per il quale è previsto l’arresto obbligatorio in flagranza.
Analoga autorizzazione è richiesta per sottoporre i membri del Parlamento ad intercettazioni,
in qualsiasi forma, di conversazioni o comunicazioni e a sequestro di corrispondenza.
Art. 69.
I membri del Parlamento ricevono un’indennità
stabilita dalla legge.

SEZIONE II. – La formazione delle leggi [117].
Art. 70.
La funzione legislativa è esercitata collettivamente dalle due Camere.
Art. 71.
L’iniziativa delle leggi appartiene al Governo
[874], a ciascun membro delle Camere ed agli organi ed enti ai quali sia conferita da legge costituzionale [993, 1212].
Il popolo esercita l’iniziativa delle leggi, mediante la proposta, da parte di almeno cinquantamila elettori, di un progetto redatto in articoli.



37

Art. 72.
Ogni disegno di legge, presentato ad una Camera è, secondo le norme del suo regolamento,
esaminato da una Commissione e poi dalla Camera stessa, che l’approva articolo per articolo e
con votazione finale.
Il regolamento stabilisce procedimenti abbreviati per i disegni di legge dei quali è dichiarata
l’urgenza.
Può altresı̀ stabilire in quali casi e forme l’esame e l’approvazione dei disegni di legge sono
deferiti a Commissioni, anche permanenti, composte in modo da rispecchiare la proporzione
dei gruppi parlamentari. Anche in tali casi, fino
al momento della sua approvazione definitiva, il
disegno di legge è rimesso alla Camera, se il Governo o un decimo dei componenti della Camera
o un quinto della Commissione richiedono che
sia discusso e votato dalla Camera stessa oppure
che sia sottoposto alla sua approvazione finale
con sole dichiarazioni di voto. Il regolamento determina le forme di pubblicità dei lavori delle
Commissioni.
La procedura normale di esame e di approvazione diretta da parte della Camera è sempre
adottata per i disegni di legge in materia costituzionale [138] ed elettorale e per quelli di delegazione legislativa [76], di autorizzazione a ratificare trattati internazionali [80], di approvazione
di bilanci e consuntivi [81].

38



Art. 73.
Le leggi sono promulgate dal Presidente della
Repubblica entro un mese dalla approvazione
[74, 875, 1382].
Se le Camere, ciascuna a maggioranza assoluta
dei propri componenti, ne dichiarano l’urgenza
[722], la legge è promulgata nel termine da essa
stabilito.
Le leggi sono pubblicate subito dopo la promulgazione ed entrano in vigore il quindicesimo
giorno successivo alla loro pubblicazione, salvo
che le leggi stesse stabiliscano un termine diverso.
Art. 74.
Il Presidente della Repubblica, prima di promulgare la legge, può con messaggio motivato
alle Camere [872] chiedere una nuova deliberazione.
Se le Camere approvano nuovamente la legge,
questa deve essere promulgata.
Art. 75.
È indetto referendum popolare [876] per deliberare l’abrogazione, totale o parziale, di una legge
o di un atto avente valore di legge [76, 77],
quando lo richiedono cinquecentomila elettori o
cinque Consigli regionali.
Non è ammesso il referendum per le leggi tributarie e di bilancio [81], di amnistia e di indulto



39

[79], di autorizzazione a ratificare trattati internazionali [80].
Hanno diritto di partecipare al referendum tutti
i cittadini chiamati ad eleggere la Camera dei deputati.
La proposta soggetta a referendum è approvata
se ha partecipato alla votazione la maggioranza
degli aventi diritto, e se è raggiunta la maggioranza dei voti validamente espressi.
La legge determina le modalità di attuazione
del referendum.
Art. 76.
L’esercizio della funzione legislativa non può
essere delegato [724] al Governo se non con determinazione di princı̀pi e criteri direttivi e soltanto
per tempo limitato e per oggetti definiti.
Art. 77.
Il Governo non può, senza delegazione delle Camere [76], emanare decreti che abbiano valore di
legge ordinaria.
Quando, in casi straordinari di necessità e di
urgenza, il Governo adotta, sotto la sua responsabilità, provvedimenti provvisori con forza di
legge, deve il giorno stesso presentarli per la conversione alle Camere che, anche se sciolte, sono
appositamente convocate e si riuniscono entro
cinque giorni [612, 622].
I decreti perdono efficacia sin dall’inizio, se non
sono convertiti in legge entro sessanta giorni dalla

40



loro pubblicazione. Le Camere possono tuttavia
regolare con legge i rapporti giuridici sorti sulla
base dei decreti non convertiti.
Art. 78.
Le Camere deliberano lo stato di guerra [879] e
conferiscono al Governo i poteri necessari.
Art. 79. (1)
L’amnistia e l’indulto sono concessi con legge
deliberata a maggioranza dei due terzi dei componenti di ciascuna Camera, in ogni suo articolo
e nella votazione finale [752].
La legge che concede l’amnistia o l’indulto stabilisce il termine per la loro applicazione.
In ogni caso l’amnistia e l’indulto non possono
applicarsi ai reati commessi successivamente
alla presentazione del disegno di legge.
Art. 80.
Le Camere autorizzano con legge la ratifica dei
trattati internazionali [878] che sono di natura politica, o prevedono arbitrati o regolamenti giudiziari, o importano variazioni del territorio od
oneri alle finanze o modificazioni di leggi [724,
752, V].
————————

(1) Articolo modificato con la legge costituzionale 6 marzo 1992, n. 1,
(«Revisione dell’articolo 79 della Costituzione in materia di concessione
di amnistia e indulto») (Gazz. Uff. n. 57 del 9 marzo 1992).



41

Art. 81. (1)
Lo Stato assicura l’equilibrio tra le entrate e le
spese del proprio bilancio, tenendo conto delle
fasi avverse e delle fasi favorevoli del ciclo economico.
Il ricorso all’indebitamento è consentito solo al
fine di considerare gli effetti del ciclo economico
e, previa autorizzazione delle Camere adottata a
maggioranza assoluta dei rispettivi componenti,
al verificarsi di eventi eccezionali.
Ogni legge che importi nuovi o maggiori oneri
provvede ai mezzi per farvi fronte.
Le Camere ogni anno approvano con legge il bilancio e il rendiconto consuntivo presentati dal
Governo.
L’esercizio provvisorio del bilancio non può essere concesso se non per legge e per periodi non
superiori complessivamente a quattro mesi.
Il contenuto della legge di bilancio, le norme
fondamentali e i criteri volti ad assicurare l’equilibrio tra le entrate e le spese dei bilanci e la sostenibilità del debito del complesso delle pubbliche amministrazioni sono stabiliti con legge approvata a maggioranza assoluta dei componenti
————————

(1) Articolo cosı̀ sostituito dalla legge costituzionale 20 aprile 2012,
n. 1, («Introduzione del principio del pareggio di bilancio nella Carta costituzionale») (Gazz. Uff. n. 95 del 23 aprile 2012), le cui disposizioni si
applicano a decorrere dall’esercizio finanziario relativo all’anno 2014 (articolo 6).

42



di ciascuna Camera, nel rispetto dei princı̀pi definiti con legge costituzionale. (1)

Art. 82.
Ciascuna Camera può disporre inchieste su materie di pubblico interesse.
————————

(1) Si veda in proposito l’articolo 5 della legge costituzionale 20 aprile
2012, n. 1:
«Art. 5.
1. La legge di cui all’articolo 81, sesto comma, della Costituzione,
come sostituito dall’articolo 1 della presente legge costituzionale, disciplina, per il complesso delle pubbliche amministrazioni, in particolare:
a) le verifiche, preventive e consuntive, sugli andamenti di finanza
pubblica;
b) l’accertamento delle cause degli scostamenti rispetto alle previsioni, distinguendo tra quelli dovuti all’andamento del ciclo economico,
all’inefficacia degli interventi e agli eventi eccezionali;
c) il limite massimo degli scostamenti negativi cumulati di cui alla
lettera b) del presente comma corretti per il ciclo economico rispetto al
prodotto interno lordo, al superamento del quale occorre intervenire
con misure di correzione;
d) la definizione delle gravi recessioni economiche, delle crisi finanziarie e delle gravi calamità naturali quali eventi eccezionali, ai sensi dell’articolo 81, secondo comma, della Costituzione, come sostituito dall’articolo 1 della presente legge costituzionale, al verificarsi dei quali sono
consentiti il ricorso all’indebitamento non limitato a tenere conto degli
effetti del ciclo economico e il superamento del limite massimo di cui
alla lettera c) del presente comma sulla base di un piano di rientro;
e) l’introduzione di regole sulla spesa che consentano di salvaguardare gli equilibri di bilancio e la riduzione del rapporto tra debito pubblico e prodotto interno lordo nel lungo periodo, in coerenza con gli
obiettivi di finanza pubblica;
f) l’istituzione presso le Camere, nel rispetto della relativa autonomia
costituzionale, di un organismo indipendente al quale attribuire compiti
di analisi e verifica degli andamenti di finanza pubblica e di valutazione
dell’osservanza delle regole di bilancio;
g) le modalità attraverso le quali lo Stato, nelle fasi avverse del ciclo
economico o al verificarsi degli eventi eccezionali di cui alla lettera d) del
presente comma, anche in deroga all’articolo 119 della Costituzione, concorre ad assicurare il finanziamento, da parte degli altri livelli di governo,



43

A tale scopo nomina fra i propri componenti
una Commissione formata in modo da rispecchiare la proporzione dei vari gruppi. La Commissione di inchiesta procede alle indagini e agli
esami con gli stessi poteri e le stesse limitazioni
dell’autorità giudiziaria.
TITOLO II
IL PRESIDENTE DELLA REPUBBLICA

Art. 83.
Il Presidente della Repubblica è eletto dal Parlamento in seduta comune dei suoi membri [552,
85].
All’elezione partecipano tre delegati per ogni
Regione [852] eletti dal Consiglio regionale in
modo che sia assicurata la rappresentanza delle
————————

dei livelli essenziali delle prestazioni e delle funzioni fondamentali inerenti ai diritti civili e sociali.
2. La legge di cui al comma 1 disciplina altresı̀:
a) il contenuto della legge di bilancio dello Stato;
b) la facoltà dei Comuni, delle Province, delle Città metropolitane,
delle Regioni e delle Province autonome di Trento e di Bolzano di ricorrere all’indebitamento, ai sensi dell’articolo 119, sesto comma, secondo
periodo, della Costituzione, come modificato dall’articolo 4 della presente
legge costituzionale;
c) le modalità attraverso le quali i Comuni, le Province, le Città metropolitane, le Regioni e le Province autonome di Trento e di Bolzano
concorrono alla sostenibilità del debito del complesso delle pubbliche
amministrazioni.
3. La legge di cui ai commi 1 e 2 è approvata entro il 28 febbraio 2013.
4. Le Camere, secondo modalità stabilite dai rispettivi regolamenti,
esercitano la funzione di controllo sulla finanza pubblica con particolare
riferimento all’equilibrio tra entrate e spese nonché alla qualità e all’efficacia della spesa delle pubbliche amministrazioni.»

44



minoranze. La Valle d’Aosta ha un solo delegato
[II].
L’elezione del Presidente della Repubblica ha
luogo per scrutinio segreto a maggioranza di
due terzi dell’assemblea. Dopo il terzo scrutinio
è sufficiente la maggioranza assoluta.
Art. 84.
Può essere eletto Presidente della Repubblica
ogni cittadino che abbia compiuto cinquanta
anni d’età e goda dei diritti civili e politici.
L’ufficio di Presidente della Repubblica è incompatibile con qualsiasi altra carica.
L’assegno e la dotazione del Presidente sono determinati per legge.
Art. 85.
Il Presidente della Repubblica è eletto per sette
anni.
Trenta giorni prima che scada il termine, il Presidente della Camera dei deputati [632] convoca
in seduta comune il Parlamento e i delegati regionali [832], per eleggere il nuovo Presidente della
Repubblica.
Se le Camere sono sciolte, o manca meno di tre
mesi alla loro cessazione, la elezione ha luogo entro quindici giorni dalla riunione delle Camere
nuove [611]. Nel frattempo sono prorogati i poteri
del Presidente in carica.



45

Art. 86.
Le funzioni del Presidente della Repubblica, in
ogni caso che egli non possa adempierle, sono
esercitate dal Presidente del Senato.
In caso di impedimento permanente o di morte
o di dimissioni del Presidente della Repubblica, il
Presidente della Camera dei deputati [632] indice
la elezione del nuovo Presidente della Repubblica
entro quindici giorni, salvo il maggior termine
previsto se le Camere sono sciolte o manca
meno di tre mesi alla loro cessazione [853].
Art. 87.
Il Presidente della Repubblica è il capo dello
Stato e rappresenta l’unità nazionale.
Può inviare messaggi alle Camere [741].
Indice le elezioni delle nuove Camere e ne fissa
la prima riunione [611].
Autorizza la presentazione alle Camere dei disegni di legge di iniziativa del Governo [711].
Promulga le leggi [73, 74, 1382] ed emana i decreti aventi valore di legge [76, 77] e i regolamenti.
Indice il referendum popolare nei casi previsti
dalla Costituzione [75, 1382].
Nomina, nei casi indicati dalla legge, i funzionari dello Stato.
Accredita e riceve i rappresentanti diplomatici,
ratifica i trattati internazionali, previa, quando
occorra, l’autorizzazione delle Camere [80].

46



Ha il comando delle Forze armate, presiede il
Consiglio supremo di difesa costituito secondo
la legge, dichiara lo stato di guerra deliberato
dalle Camere [78].
Presiede il Consiglio superiore della magistratura [1042].
Può concedere grazia e commutare le pene.
Conferisce le onorificenze della Repubblica.

Art. 88.
Il Presidente della Repubblica può, sentiti i loro
Presidenti, sciogliere le Camere o anche una sola
di esse.
Non può esercitare tale facoltà negli ultimi sei
mesi del suo mandato, salvo che essi coincidano
in tutto o in parte con gli ultimi sei mesi della legislatura. (1)

Art. 89.
Nessun atto del Presidente della Repubblica è
valido se non è controfirmato dai ministri proponenti, che ne assumono la responsabilità.
————————

(1) Comma modificato con la legge costituzionale 4 novembre 1991,
n. 1 («Modifica dell’articolo 88, secondo comma, della Costituzione»)
(Gazz. Uff. n. 262 dell’8 novembre 1991).



47

Gli atti che hanno valore legislativo [76, 77] e
gli altri indicati dalla legge sono controfirmati anche dal Presidente del Consiglio dei ministri.

Art. 90.
Il Presidente della Repubblica non è responsabile degli atti compiuti nell’esercizio delle sue funzioni, tranne che per alto tradimento o per attentato alla Costituzione.
In tali casi è messo in stato di accusa dal Parlamento in seduta comune [552], a maggioranza assoluta dei suoi membri [134, 1357]. (1)

Art. 91.
Il Presidente della Repubblica, prima di assumere le sue funzioni, presta giuramento di fedeltà
alla Repubblica e di osservanza della Costituzione
dinanzi al Parlamento in seduta comune [552].
————————

(1) V. anche le leggi costituzionali 11 marzo 1953, n. 1 («Norme integrative della Costituzione concernenti la Corte costituzionale») (Gazz. Uff.
n. 62 del 14 marzo 1953) e 16 gennaio 1989, n. 1 («Modifiche degli articoli 96, 134 e 135 della Costituzione e della legge costituzionale 11 marzo
1953, n. 1, e norme in materia di procedimenti per i reati di cui all’articolo 96 della Costituzione») (Gazz. Uff. n. 13 del 17 gennaio 1989), nonché il «Regolamento parlamentare per i procedimenti d’accusa» (approvato, con disgiunto atto di impulso, in identico testo, dal Senato il 7 giugno 1989, e dalla Camera dei deputati il 28 giugno 1989) (Gazz. Uff. 3 luglio 1989, n. 153).

48



TITOLO III
IL GOVERNO

SEZIONE I. – Il Consiglio dei ministri.
Art. 92.
Il Governo della Repubblica è composto del
Presidente del Consiglio e dei ministri, che costituiscono insieme il Consiglio dei ministri.
Il Presidente della Repubblica nomina il Presidente del Consiglio dei ministri e, su proposta
di questo, i ministri.
Art. 93.
Il Presidente del Consiglio dei ministri e i ministri, prima di assumere le funzioni, prestano giuramento nelle mani del Presidente della Repubblica.
Art. 94.
Il Governo deve avere la fiducia delle due Camere.
Ciascuna Camera accorda o revoca la fiducia
mediante mozione motivata e votata per appello
nominale.
Entro dieci giorni dalla sua formazione il Governo si presenta alle Camere per ottenerne la fiducia.



49

Il voto contrario di una o d’entrambe le Camere
su una proposta del Governo non importa obbligo
di dimissioni.
La mozione di sfiducia deve essere firmata da
almeno un decimo dei componenti della Camera
e non può essere messa in discussione prima di
tre giorni dalla sua presentazione.
Art. 95.
Il Presidente del Consiglio dei ministri dirige la
politica generale del Governo e ne è responsabile.
Mantiene l’unità di indirizzo politico ed amministrativo, promuovendo e coordinando l’attività
dei ministri.
I ministri sono responsabili collegialmente degli
atti del Consiglio dei ministri, e individualmente
degli atti dei loro dicasteri [89].
La legge provvede all’ordinamento della Presidenza del Consiglio e determina il numero, le attribuzioni e l’organizzazione dei ministeri [971].
Art. 96. (1)
Il Presidente del Consiglio dei ministri ed i ministri, anche se cessati dalla carica, sono sottoposti, per i reati commessi nell’esercizio delle loro
funzioni, alla giurisdizione ordinaria, previa auto————————

(1) Articolo modificato con legge costituzionale 16 gennaio 1989, n. 1
(«Modifiche degli articoli 96, 134 e 135 della Costituzione e della legge
costituzionale 11 marzo 1953, n. 1, e norme in materia di procedimenti
per i reati di cui all’articolo 96 della Costituzione») (Gazz. Uff. n. 13 del
17 gennaio 1989).

50



rizzazione del Senato della Repubblica o della Camera dei deputati, secondo le norme stabilite con
legge costituzionale. (1)
SEZIONE II. – La Pubblica Amministrazione.
Art. 97.
Le pubbliche amministrazioni, in coerenza con
l’ordinamento dell’Unione europea, assicurano l’equilibrio dei bilanci e la sostenibilità del debito
pubblico. (2)
I pubblici uffici sono organizzati secondo disposizioni di legge [953], in modo che siano assicurati il buon andamento e l’imparzialità dell’amministrazione.
Nell’ordinamento degli uffici sono determinate
le sfere di competenza, le attribuzioni e le responsabilità proprie dei funzionari [28].
Agli impieghi nelle pubbliche amministrazioni
si accede mediante concorso, salvo i casi stabiliti
dalla legge [511].
Art. 98.
I pubblici impiegati sono al servizio esclusivo
della Nazione.
————————

(1) V. la legge costituzionale n. 1 del 1989, sopracitata.
(2) Comma cosı̀ premesso dalla legge costituzionale 20 aprile 2012,
n. 1 («Introduzione del principio del pareggio di bilancio nella Carta costituzionale»), le cui disposizioni si applicano a decorrere dall’esercizio finanziario relativo all’anno 2014 (articolo 6).



51

Se sono membri del Parlamento, non possono
conseguire promozioni se non per anzianità.
Si possono con legge stabilire limitazioni al diritto d’iscriversi ai partiti politici per i magistrati,
i militari di carriera in servizio attivo, i funzionari
ed agenti di polizia, i rappresentanti diplomatici e
consolari all’estero [49].
SEZIONE III. – Gli organi ausiliari.
Art. 99.
Il Consiglio nazionale dell’economia e del lavoro è composto, nei modi stabiliti dalla legge,
di esperti e di rappresentanti delle categorie produttive, in misura che tenga conto della loro importanza numerica e qualitativa.
È organo di consulenza delle Camere e del Governo per le materie e secondo le funzioni che gli
sono attribuite dalla legge.
Ha l’iniziativa legislativa [711] e può contribuire
alla elaborazione della legislazione economica e
sociale secondo i princı̀pi ed entro i limiti stabiliti
dalla legge.
Art. 100.
Il Consiglio di Stato [1031] è organo di consulenza giuridico-amministrativa e di tutela della
giustizia nell’amministrazione.
La Corte dei conti [1032] esercita il controllo
preventivo di legittimità sugli atti del Governo, e

52



anche quello successivo sulla gestione del bilancio
dello Stato. Partecipa, nei casi e nelle forme stabilite dalla legge, al controllo sulla gestione finanziaria degli enti a cui lo Stato contribuisce in
via ordinaria. Riferisce direttamente alle Camere
sul risultato del riscontro eseguito [811].
La legge assicura l’indipendenza dei due istituti
e dei loro componenti di fronte al Governo [1082].
TITOLO IV
LA MAGISTRATURA

SEZIONE I. – Ordinamento giurisdizionale.
Art. 101.
La giustizia è amministrata in nome del popolo.
I giudici sono soggetti soltanto alla legge.
Art. 102.
La funzione giurisdizionale è esercitata da magistrati ordinari istituiti e regolati dalle norme
sull’ordinamento giudiziario [108].
Non possono essere istituiti giudici straordinari
o giudici speciali [251]. Possono soltanto istituirsi
presso gli organi giudiziari ordinari sezioni specializzate per determinate materie, anche con la
partecipazione di cittadini idonei estranei alla
magistratura [VI].



53

La legge regola i casi e le forme della partecipazione diretta del popolo all’amministrazione della
giustizia.
Art. 103.
Il Consiglio di Stato [1001] e gli altri organi di
giustizia amministrativa hanno giurisdizione per
la tutela nei confronti della pubblica amministrazione degli interessi legittimi e, in particolari materie indicate dalla legge, anche dei diritti soggettivi [241, 1118, 113, 1251].
La Corte dei conti [1002] ha giurisdizione nelle
materie di contabilità pubblica e nelle altre specificate dalla legge [1133].
I tribunali militari in tempo di guerra hanno la
giurisdizione stabilita dalla legge. In tempo di
pace hanno giurisdizione soltanto per i reati militari commessi da appartenenti alle Forze armate
[1117, VI2].
Art. 104.
La magistratura costituisce un ordine autonomo e indipendente da ogni altro potere.
Il Consiglio superiore della magistratura [105,
1063, 1071] è presieduto dal Presidente della Repubblica [8710].
Ne fanno parte di diritto il primo presidente e il
procuratore generale della Corte di cassazione.
Gli altri componenti sono eletti per due terzi da
tutti i magistrati ordinari tra gli appartenenti alle
varie categorie, e per un terzo dal Parlamento in

54



seduta comune [552] tra professori ordinari di
università in materie giuridiche ed avvocati
dopo quindici anni di esercizio.
Il Consiglio elegge un vice-presidente fra i componenti designati dal Parlamento.
I membri elettivi del Consiglio durano in carica
quattro anni e non sono immediatamente rieleggibili.
Non possono, finché sono in carica, essere
iscritti negli albi professionali, né far parte del
Parlamento o di un Consiglio regionale.
Art. 105.
Spettano al Consiglio superiore della magistratura, secondo le norme dell’ordinamento giudiziario, le assunzioni, le assegnazioni ed i trasferimenti, le promozioni e i provvedimenti disciplinari nei riguardi dei magistrati [106, 107].
Art. 106.
Le nomine dei magistrati hanno luogo per concorso.
La legge sull’ordinamento giudiziario [108] può
ammettere la nomina, anche elettiva, di magistrati onorari per tutte le funzioni attribuite a giudici singoli.
Su designazione del Consiglio superiore della
magistratura possono essere chiamati all’ufficio
di consiglieri di cassazione, per meriti insigni,



55

professori ordinari di università in materie giuridiche e avvocati che abbiano quindici anni d’esercizio e siano iscritti negli albi speciali per le giurisdizioni superiori.
Art. 107.
I magistrati sono inamovibili. Non possono essere dispensati o sospesi dal servizio né destinati
ad altre sedi o funzioni se non in seguito a decisione del Consiglio superiore della magistratura,
adottata o per i motivi e con le garanzie di difesa
stabilite dall’ordinamento giudiziario o con il loro
consenso.
Il Ministro della giustizia ha facoltà di promuovere l’azione disciplinare.
I magistrati si distinguono fra loro soltanto per
diversità di funzioni.
Il pubblico ministero gode delle garanzie stabilite nei suoi riguardi dalle norme sull’ordinamento giudiziario.
Art. 108.
Le norme sull’ordinamento giudiziario e su
ogni magistratura sono stabilite con legge [VII1].
La legge assicura l’indipendenza dei giudici
delle giurisdizioni speciali [1003], del pubblico
ministero presso di esse, e degli estranei che
partecipano all’amministrazione della giustizia
[1022, 3].

56



Art. 109.
L’autorità giudiziaria
della polizia giudiziaria.

dispone

direttamente

Art. 110.
Ferme le competenze del Consiglio superiore
della magistratura, spettano al Ministro della giustizia [1072] l’organizzazione e il funzionamento
dei servizi relativi alla giustizia.

SEZIONE II. – Norme sulla giurisdizione.

Art. 111. (1)
La giurisdizione si attua mediante il giusto processo regolato dalla legge.
Ogni processo si svolge nel contraddittorio tra
le parti, in condizioni di parità, davanti a giudice
terzo e imparziale. La legge ne assicura la ragionevole durata.
————————

(1) Articolo modificato con la legge costituzionale 23 novembre 1999,
n. 2 («Inserimento dei princı̀pi del giusto processo nell’articolo 111 della
Costituzione») (Gazz. Uff. n. 300 del 23 dicembre 1999). V. anche la legge
25 febbraio 2000, n. 35 («Conversione in legge, con modificazioni, del decreto-legge 7 gennaio 2000, n. 2, recante disposizioni urgenti per l’attuazione dell’articolo 2 della legge costituzionale 23 novembre 1999, n. 2, in
materia di giusto processo») (Gazz. Uff. n. 50 del 1º marzo 2000).



57

Nel processo penale, la legge assicura che la
persona accusata di un reato sia, nel più breve
tempo possibile, informata riservatamente della
natura e dei motivi dell’accusa elevata a suo carico; disponga del tempo e delle condizioni necessari per preparare la sua difesa; abbia la facoltà,
davanti al giudice, di interrogare o di far interrogare le persone che rendono dichiarazioni a suo
carico, di ottenere la convocazione e l’interrogatorio di persone a sua difesa nelle stesse condizioni
dell’accusa e l’acquisizione di ogni altro mezzo di
prova a suo favore; sia assistita da un interprete
se non comprende o non parla la lingua impiegata nel processo.
Il processo penale è regolato dal principio del
contraddittorio nella formazione della prova. La
colpevolezza dell’imputato non può essere provata
sulla base di dichiarazioni rese da chi, per libera
scelta, si è sempre volontariamente sottratto all’interrogatorio da parte dell’imputato o del suo
difensore.
La legge regola i casi in cui la formazione della
prova non ha luogo in contraddittorio per consenso dell’imputato o per accertata impossibilità
di natura oggettiva o per effetto di provata condotta illecita.
Tutti i provvedimenti giurisdizionali devono essere motivati [132, 142, 152, 213].
Contro le sentenze e contro i provvedimenti
sulla libertà personale [13], pronunciati dagli organi giurisdizionali ordinari o speciali, è sempre
ammesso ricorso in Cassazione per violazione di
legge [1373]. Si può derogare a tale norma sol-

58



tanto per le sentenze dei tribunali militari in
tempo di guerra [1033, VI2].
Contro le decisioni del Consiglio di Stato e della
Corte dei conti il ricorso in Cassazione è ammesso per i soli motivi inerenti alla giurisdizione
[1031, 2].

Art. 112.
Il pubblico ministero ha l’obbligo di esercitare
l’azione penale.

Art. 113.
Contro gli atti della pubblica amministrazione è
sempre ammessa la tutela giurisdizionale dei diritti e degli interessi legittimi dinanzi agli organi
di giurisdizione ordinaria o amministrativa [241,
1031, 2, 1251].
Tale tutela giurisdizionale non può essere
esclusa o limitata a particolari mezzi di impugnazione o per determinate categorie di atti.
La legge determina quali organi di giurisdizione
possono annullare gli atti della pubblica amministrazione nei casi e con gli effetti previsti dalla
legge stessa.



59

TITOLO V
LE REGIONI, LE PROVINCIE, I COMUNI (1)

Art. 114. (2)
La Repubblica è costituita dai Comuni, dalle
Province, dalle Città metropolitane, dalle Regioni
[131] e dallo Stato.
I Comuni, le Province, le Città metropolitane e
le Regioni sono enti autonomi con propri statuti,
poteri e funzioni secondo i princı̀pi fissati dalla
Costituzione.
Roma è la capitale della Repubblica. La legge
dello Stato disciplina il suo ordinamento.
————————

(1) «1. Sino alla revisione delle norme del titolo I della parte seconda
della Costituzione, i regolamenti della Camera dei deputati e del Senato
della Repubblica possono prevedere la partecipazione di rappresentanti
delle Regioni, delle Province autonome e degli enti locali alla Commissione parlamentare per le questioni regionali.
2. Quando un progetto di legge riguardante le materie di cui al
terzo comma dell’articolo 117 e all’articolo 119 della Costiuzione contenga disposizioni sulle quali la Commissione parlamentare per le questioni regionali, integrata ai sensi del comma 1, abbia espresso parere
contrario o parere favorevole condizionato all’introduzione di modificazioni specificamente formulate, e la Commissione che ha svolto l’esame
in sede referente non vi si sia adeguata, sulle corrispondenti parti del progetto di legge l’Assemblea delibera a maggioranza assoluta dei suoi componenti» [Articolo 11 della legge costituzionale 18 ottobre 2001, n. 3 («Modifiche al titolo V della parte seconda della Costituzione») (Gazz. Uff. n. 248
del 24 ottobre 2001)].
(2) Articolo modificato con la legge costituzionale 18 ottobre 2001,
n. 3 («Modifiche al titolo V della parte seconda della Costituzione»)
(Gazz. Uff. n. 248 del 24 ottobre 2001).

60



Art. 115. (1)
[Abrogato.]
Art. 116. (2)
Il Friuli Venezia Giulia [X], la Sardegna, la Sicilia, il Trentino-Alto Adige/Südtirol e la Valle d’Aosta/Vallée d’Aoste dispongono di forme e condizioni particolari di autonomia, secondo i rispettivi
statuti speciali adottati con legge costituzionale (3).
————————

(1) Articolo abrogato con la legge costituzionale 18 ottobre 2001, n. 3
(«Modifiche al titolo V della parte seconda della Costituzione») (Gazz.
Uff. n. 248 del 24 ottobre 2001).
(2) Articolo modificato con la legge costituzionale 18 ottobre 2001,
n. 3 («Modifiche al titolo V della parte seconda della Costituzione»)
(Gazz. Uff. n. 248 del 24 ottobre 2001).
(3) Legge costituzionale 26 febbraio 1948, n. 2 («Conversione in legge
costituzionale dello Statuto della Regione siciliana, approvato con d.lgs.
15 maggio 1946, n. 455») (Gazz. Uff. n. 58 del 9 marzo 1948); legge costituzionale 26 febbraio 1948, n. 3 («Statuto speciale per la Sardegna»)
(Gazz. Uff. n. 58 del 9 marzo 1948); legge costituzionale 26 febbraio
1948, n. 4 («Statuto speciale per la Valle d’Aosta») (Gazz. Uff. n. 59 del
10 marzo 1948); legge costituzionale 26 febbraio 1948, n. 5 («Statuto speciale per il Trentino-Alto Adige») (Gazz. Uff. n. 62 del 13 marzo 1948);
legge costituzionale 31 gennaio 1963, n. 1 («Statuto speciale della Regione Friuli-Venezia Giulia») (Gazz. Uff. n. 29 del 1º febbraio 1963); legge
costituzionale 10 novembre 1971, n. 1 («Modificazioni e integrazioni
dello Statuto speciale per il Trentino-Alto Adige») (Gazz. Uff. n. 3 del 5
gennaio 1972); legge costituzionale 23 febbraio 1972, n. 1 («Modifica al
termine stabilito per la durata in carica dell’Assemblea regionale siciliana
e dei Consigli regionali della Sardegna, della Valle d’Aosta, del TrentinoAlto Adige, del Friuli-Venezia Giulia») (Gazz. Uff. n. 63 del 7 marzo 1972);
D.P.R. 31 agosto 1972, n. 670 («Approvazione del testo unico delle leggi
costituzionali concernenti lo Statuto speciale per il Trentino-Alto Adige»)
(Gazz. Uff. n. 301 del 20 novembre 1972); legge costituzionale 12 aprile
1989, n. 3 («Modifiche ed integrazioni alla legge costituzionale 23 febbraio 1972, n. 1, concernente la durata in carica dell’assemblea regionale
siciliana e dei consigli regionali della Sardegna, della Valle d’Aosta, del
Trentino-Alto Adige e del Friuli-Venezia Giulia. Modifica allo statuto speciale per la Valle d’Aosta»); (Gazz. Uff. n. 87 del 14 aprile 1989); legge co-



61

La Regione Trentino-Alto Adige/Südtirol è costituita dalle Province autonome di Trento e di
Bolzano.
Ulteriori forme e condizioni particolari di autonomia, concernenti le materie di cui al terzo
comma dell’articolo 117 e le materie indicate dal
secondo comma del medesimo articolo alle lettere
l), limitatamente all’organizzazione della giustizia
di pace, n) e s), possono essere attribuite ad altre
Regioni, con legge dello Stato, su iniziativa della
Regione interessata, sentiti gli enti locali, nel rispetto dei princı̀pi di cui all’articolo 119. La legge
è approvata dalle Camere a maggioranza assoluta
dei componenti, sulla base di intesa fra lo Stato e
la Regione interessata.
Art. 117.
La potestà legislativa è esercitata dallo Stato
[70 e segg.] e dalle Regioni nel rispetto della Costituzione, nonché dei vincoli derivanti dall’ordinamento comunitario e dagli obblighi internazionali.
Lo Stato ha legislazione esclusiva nelle seguenti
materie:
a) politica estera e rapporti internazionali
dello Stato; rapporti dello Stato con l’Unione europea; diritto di asilo e condizione giuridica dei
————————

stituzionale 31 gennaio 2001, n. 2 («Disposizioni concernenti l’elezione
diretta dei presidenti delle regioni a statuto speciale e delle province
autonome di Trento e di Bolzano») (Gazz. Uff. n. 26 del 1º febbraio 2001).

62



cittadini di Stati non appartenenti all’Unione
europea;
b) immigrazione;
c) rapporti tra la Repubblica e le confessioni
religiose;
d) difesa e Forze armate; sicurezza dello Stato;
armi, munizioni ed esplosivi;
e) moneta, tutela del risparmio e mercati finanziari; tutela della concorrenza; sistema valutario; sistema tributario e contabile dello Stato; armonizzazione dei bilanci pubblici; perequazione
delle risorse finanziarie; (1)
f) organi dello Stato e relative leggi elettorali;
referendum statali; elezione del Parlamento europeo;
g) ordinamento e organizzazione amministrativa dello Stato e degli enti pubblici nazionali;
h) ordine pubblico e sicurezza, ad esclusione
della polizia amministrativa locale;
i) cittadinanza, stato civile e anagrafi;
l) giurisdizione e norme processuali; ordinamento civile e penale; giustizia amministrativa;
m) determinazione dei livelli essenziali delle
prestazioni concernenti i diritti civili e sociali
che devono essere garantiti su tutto il territorio
nazionale;
n) norme generali sull’istruzione;
o) previdenza sociale;
————————

(1) Lettera cosı̀ modificata dalla legge costituzionale 20 aprile 2012
n. 1 («Introduzione del principio del pareggio di bilancio nella Carta costituzionale»), le cui disposizioni si applicano a decorrere dall’esercizio finanziario relativo all’anno 2014 (articolo 6).



63

p) legislazione elettorale, organi di governo e
funzioni fondamentali di Comuni, Province e
Città metropolitane;
q) dogane, protezione dei confini nazionali e
profilassi internazionale;
r) pesi, misure e determinazione del tempo;
coordinamento informativo statistico e informatico dei dati dell’amministrazione statale, regionale e locale; opere dell’ingegno;
s) tutela dell’ambiente, dell’ecosistema e dei
beni culturali.
Sono materie di legislazione concorrente quelle
relative a: rapporti internazionali e con l’Unione
europea delle Regioni; commercio con l’estero; tutela e sicurezza del lavoro; istruzione, salva l’autonomia delle istituzioni scolastiche e con esclusione della istruzione e della formazione professionale; professioni; ricerca scientifica e tecnologica e sostegno all’innovazione per i settori produttivi; tutela della salute; alimentazione; ordinamento sportivo; protezione civile; governo del territorio; porti e aeroporti civili; grandi reti di trasporto e di navigazione; ordinamento della comunicazione; produzione, trasporto e distribuzione
nazionale dell’energia; previdenza complementare
e integrativa; coordinamento della finanza pubblica e del sistema tributario; valorizzazione dei
beni culturali e ambientali e promozione e organizzazione di attività culturali; casse di risparmio,
casse rurali, aziende di credito a carattere regionale; enti di credito fondiario e agrario a carattere
regionale. Nelle materie di legislazione concor-

64



rente spetta alle Regioni la potestà legislativa,
salvo che per la determinazione dei princı̀pi
fondamentali, riservata alla legislazione dello
Stato. (1)
Spetta alle Regioni la potestà legislativa in riferimento ad ogni materia non espressamente riservata alla legislazione dello Stato.
Le Regioni e le Province autonome di Trento e
di Bolzano, nelle materie di loro competenza, partecipano alle decisioni dirette alla formazione degli atti normativi comunitari e provvedono all’attuazione e all’esecuzione degli accordi internazionali e degli atti dell’Unione europea, nel rispetto
delle norme di procedura stabilite da legge dello
Stato, che disciplina le modalità di esercizio del
potere sostitutivo in caso di inadempienza.
La potestà regolamentare spetta allo Stato nelle
materie di legislazione esclusiva, salva delega alle
Regioni. La potestà regolamentare spetta alle Regioni in ogni altra materia. I Comuni, le Province
e le Città metropolitane hanno potestà regolamentare in ordine alla disciplina dell’organizzazione e
dello svolgimento delle funzioni loro attribuite.
Le leggi regionali rimuovono ogni ostacolo che
impedisce la piena parità degli uomini e delle
donne nella vita sociale, culturale ed economica
e promuovono la parità di accesso tra donne e uomini alle cariche elettive [3].
————————

(1) Comma cosı̀ modificato dalla legge costituzionale 20 aprile 2012,
n. 1 («Introduzione del principio del pareggio di bilancio nella Carta costituzionale»), le cui disposizioni si applicano a decorrere dall’esercizio finanziario relativo all’anno 2014 (articolo 6).



65

La legge regionale ratifica le intese della Regione con altre Regioni per il migliore esercizio
delle proprie funzioni, anche con individuazione
di organi comuni.
Nelle materie di sua competenza la Regione
può concludere accordi con Stati e intese con
enti territoriali interni ad altro Stato, nei casi e
con le forme disciplinati da leggi dello Stato.
Art. 118. (1)
Le funzioni amministrative sono attribuite ai
Comuni salvo che, per assicurarne l’esercizio unitario, siano conferite a Province, Città metropolitane, Regioni e Stato, sulla base dei princı̀pi di
sussidiarietà, differenziazione ed adeguatezza.
I Comuni, le Province e le Città metropolitane
sono titolari di funzioni amministrative proprie
e di quelle conferite con legge statale o regionale,
secondo le rispettive competenze.
La legge statale disciplina forme di coordinamento fra Stato e Regioni nelle materie di cui
alle lettere b) e h) del secondo comma dell’articolo 117, e disciplina inoltre forme di intesa e
coordinamento nella materia della tutela dei
beni culturali.
Stato, Regioni, Città metropolitane, Province e
Comuni favoriscono l’autonoma iniziativa dei cittadini, singoli e associati, per lo svolgimento di
————————

(1) Articolo modificato con la legge costituzionale 18 ottobre 2001,
n. 3 («Modifiche al titolo V della parte seconda della Costituzione»)
(Gazz. Uff. n. 248 del 24 ottobre 2001).

66



attività di interesse generale, sulla base del principio di sussidiarietà.

Art. 119.
I Comuni, le Province, le Città metropolitane e
le Regioni hanno autonomia finanziaria di entrata e di spesa, nel rispetto dell’equilibrio dei relativi bilanci, e concorrono ad assicurare l’osservanza dei vincoli economici e finanziari derivanti
dall’ordinamento dell’Unione europea. (1)
I Comuni, le Province, le Città metropolitane e
le Regioni hanno risorse autonome. Stabiliscono
e applicano tributi ed entrate propri, in armonia
con la Costituzione [532] e secondo i princı̀pi di
coordinamento della finanza pubblica e del sistema tributario. Dispongono di compartecipazioni al gettito di tributi erariali riferibile al loro
territorio.
La legge dello Stato istituisce un fondo perequativo, senza vincoli di destinazione, per i territori con minore capacità fiscale per abitante.
Le risorse derivanti dalle fonti di cui ai commi
precedenti consentono ai Comuni, alle Province,
alle Città metropolitane e alle Regioni di finanziare integralmente le funzioni pubbliche loro attribuite.
————————

(1) Comma cosı̀ modificato dalla legge costituzionale 20 aprile 2012,
n. 1 («Introduzione del principio del pareggio di bilancio nella Carta costituzionale»), le cui disposizioni si applicano a decorrere dall’esercizio finanziario relativo all’anno 2014 (articolo 6).



67

Per promuovere lo sviluppo economico, la coesione e la solidarietà sociale, per rimuovere gli
squilibri economici e sociali, per favorire l’effettivo esercizio dei diritti della persona, o per provvedere a scopi diversi dal normale esercizio delle
loro funzioni, lo Stato destina risorse aggiuntive
ed effettua interventi speciali in favore di determinati Comuni, Province, Città metropolitane e Regioni.
I Comuni, le Province, le Città metropolitane e
le Regioni hanno un proprio patrimonio, attribuito secondo i princı̀pi generali determinati dalla
legge dello Stato. Possono ricorrere all’indebitamento solo per finanziare spese di investimento,
con la contestuale definizione di piani di ammortamento e a condizione che per il complesso degli
enti di ciascuna Regione sia rispettato l’equilibrio
di bilancio. È esclusa ogni garanzia dello Stato
sui prestiti dagli stessi contratti. (1)
Art. 120. (2)
La Regione non può istituire dazi di importazione o esportazione o transito tra le Regioni,
né adottare provvedimenti che ostacolino in qualsiasi modo la libera circolazione delle persone e
————————

(1) Comma cosı̀ modificato dalla legge costituzionale 20 aprile 2012,
n. 1 («Introduzione del principio del pareggio di bilancio nella Carta costituzionale»), le cui disposizioni si applicano a decorrere dall’esercizio finanziario relativo all’anno 2014 (articolo 6).
(2) Articolo modificato con la legge costituzionale 18 ottobre 2001,
n. 3 («Modifiche al titolo V della parte seconda della Costituzione»)
(Gazz. Uff. n. 248 del 24 ottobre 2001).

68



delle cose tra le Regioni [161], né limitare l’esercizio del diritto al lavoro in qualunque parte del territorio nazionale.
Il Governo può sostituirsi a organi delle Regioni, delle Città metropolitane, delle Province e
dei Comuni nel caso di mancato rispetto di
norme e trattati internazionali o della normativa
comunitaria oppure di pericolo grave per l’incolumità e la sicurezza pubblica, ovvero quando lo richiedono la tutela dell’unità giuridica o dell’unità
economica e in particolare la tutela dei livelli essenziali delle prestazioni concernenti i diritti civili
e sociali, prescindendo dai confini territoriali dei
governi locali. La legge definisce le procedure
atte a garantire che i poteri sostitutivi siano esercitati nel rispetto del principio di sussidiarietà e
del principio di leale collaborazione.

Art. 121. (1)
Sono organi della Regione: il Consiglio regionale, la Giunta e il suo Presidente.
Il Consiglio regionale esercita le potestà legislative attribuite alla Regione [1171, 3, 4] e le altre
funzioni conferitegli dalla Costituzione [751, 832,
1225, 1232, 1262, 132, 1382] e dalle leggi. Può
fare proposte di legge alle Camere [711].
————————

(1) Articolo modificato con la legge costituzionale 22 novembre 1999,
n. 1 («Disposizioni concernenti l’elezione diretta del Presidente della
Giunta regionale e l’autonomia statutaria delle Regioni») (Gazz. Uff.
n. 299 del 22 dicembre 1999).



69

La Giunta regionale è l’organo esecutivo delle
Regioni.
Il Presidente della Giunta rappresenta la Regione; dirige la politica della Giunta e ne è responsabile; promulga le leggi ed emana i regolamenti regionali; dirige le funzioni amministrative
delegate dallo Stato alla Regione [1181], conformandosi alle istruzioni del Governo della Repubblica.

Art. 122. (1)
Il sistema d’elezione e i casi di ineleggibilità e di
incompatibilità [842, 1047, 1356] del Presidente e
degli altri componenti della Giunta regionale nonché dei consiglieri regionali sono disciplinati con
legge della Regione nei limiti dei princı̀pi fondamentali stabiliti con legge della Repubblica, che
stabilisce anche la durata degli organi elettivi.
Nessuno può appartenere contemporaneamente
a un Consiglio o a una Giunta regionale e ad una
delle Camere del Parlamento, ad un altro Consiglio o ad altra Giunta regionale, ovvero al Parlamento europeo.
Il Consiglio elegge tra i suoi componenti un
Presidente e un ufficio di presidenza.
————————

(1) Articolo modificato con la legge costituzionale 22 novembre 1999,
n. 1 («Disposizioni concernenti l’elezione diretta del Presidente della
Giunta regionale e l’autonomia statutaria delle Regioni») (Gazz. Uff.
n. 299 del 22 dicembre 1999).

70



I consiglieri regionali non possono essere chiamati a rispondere delle opinioni espresse e dei
voti dati nell’esercizio delle loro funzioni.
Il Presidente della Giunta regionale, salvo che
lo statuto regionale disponga diversamente, è
eletto a suffragio universale e diretto. Il Presidente eletto nomina e revoca i componenti della
Giunta.
Art. 123. (1)
Ciascuna Regione ha uno statuto che, in armonia con la Costituzione, ne determina la forma di
governo e i princı̀pi fondamentali di organizzazione e funzionamento. Lo statuto regola l’esercizio del diritto di iniziativa e del referendum su
leggi e provvedimenti amministrativi della Regione e la pubblicazione delle leggi e dei regolamenti regionali.
Lo statuto è approvato e modificato dal Consiglio regionale con legge approvata a maggioranza
assoluta dei suoi componenti, con due deliberazioni successive adottate ad intervallo non minore
di due mesi. Per tale legge non è richiesta l’apposizione del visto da parte del Commissario del Governo. Il Governo della Repubblica può promuovere la questione di legittimità costituzionale sugli
————————

(1) Articolo modificato con le leggi costituzionali 22 novembre 1999,
n. 1 («Disposizioni concernenti l’elezione diretta del Presidente della
Giunta regionale e l’autonomia statutaria delle Regioni») (Gazz. Uff.
n. 299 del 22 dicembre 1999) e 18 ottobre 2001, n. 3 («Modifiche al titolo
V della parte seconda della Costituzione») (Gazz. Uff. n. 248 del 24 ottobre 2001).



71

statuti regionali dinanzi alla Corte costituzionale
entro trenta giorni dalla loro pubblicazione.
Lo statuto è sottoposto a referendum popolare
qualora entro tre mesi dalla sua pubblicazione
ne faccia richiesta un cinquantesimo degli elettori
della Regione o un quinto dei componenti il Consiglio regionale. Lo statuto sottoposto a referendum non è promulgato se non è approvato dalla
maggioranza dei voti validi.
In ogni Regione, lo statuto disciplina il Consiglio delle autonomie locali, quale organo di consultazione fra la Regione e gli enti locali.

Art. 124. (1)
[Abrogato.]

Art. 125. (2)
Nella Regione sono istituiti organi di giustizia
amministrativa di primo grado, secondo l’ordinamento stabilito da legge della Repubblica. Possono istituirsi sezioni con sede diversa dal capoluogo della Regione.
————————

(1) Articolo abrogato con la legge costituzionale 18 ottobre 2001, n. 3
(«Modifiche al titolo V della parte seconda della Costituzione») (Gazz.
Uff. n. 248 del 24 ottobre 2001).
(2) Articolo modificato con la legge costituzionale 18 ottobre 2001,
n. 3 («Modifiche al titolo V della parte seconda della Costituzione»)
(Gazz. Uff. n. 248 del 24 ottobre 2001).

72



Art. 126. (1)
Con decreto motivato del Presidente della Repubblica sono disposti lo scioglimento del Consiglio regionale e la rimozione del Presidente della
Giunta che abbiano compiuto atti contrari alla Costituzione o gravi violazioni di legge. Lo scioglimento e la rimozione possono altresı̀ essere disposti per ragioni di sicurezza nazionale. Il decreto è
adottato sentita una Commissione di deputati e senatori costituita, per le questioni regionali, nei
modi stabiliti con legge della Repubblica. (2)
Il Consiglio regionale può esprimere la sfiducia
nei confronti del Presidente della Giunta mediante
mozione motivata, sottoscritta da almeno un
quinto dei suoi componenti e approvata per appello nominale a maggioranza assoluta dei componenti. La mozione non può essere messa in discussione prima di tre giorni dalla presentazione.
L’approvazione della mozione di sfiducia nei
confronti del Presidente della Giunta eletto a suffragio universale e diretto, nonché la rimozione,
l’impedimento permanente, la morte o le dimis————————

(1) Articolo modificato con la legge costituzionale 22 novembre 1999,
n. 1 («Disposizioni concernenti l’elezione diretta del Presidente della
Giunta regionale e l’autonomia statutaria delle Regioni») (Gazz. Uff.
n. 299 del 22 dicembre 1999).
(2) «1. Sino alla revisione delle norme del titolo I della parte seconda
della Costituzione, i regolamenti della Camera dei deputati e del Senato
della Repubblica possono prevedere la partecipazione di rappresentanti
delle Regioni, delle Province autonome e degli enti locali alla Commissione parlamentare per le questioni regionali.
2. (Omissis)» [Articolo 11 della legge costituzionale 18 ottobre
2001, n. 3 («Modifiche al titolo V della parte seconda della Costituzione»)
(Gazz. Uff. n. 248 del 24 ottobre 2001)].



73

sioni volontarie dello stesso comportano le dimissioni della Giunta e lo scioglimento del Consiglio.
In ogni caso i medesimi effetti conseguono alle
dimissioni contestuali della maggioranza dei
componenti il Consiglio.

Art. 127. (1)
Il Governo, quando ritenga che una legge regionale ecceda la competenza della Regione, può
promuovere la questione di legittimità costituzionale dinanzi alla Corte costituzionale [134, 136]
entro sessanta giorni dalla sua pubblicazione.
La Regione, quando ritenga che una legge o un
atto avente valore di legge dello Stato o di un’altra
Regione leda la sua sfera di competenza, può promuovere la questione di legittimità costituzionale
dinanzi alla Corte costituzionale [134, 136] entro
sessanta giorni dalla pubblicazione della legge o
dell’atto avente valore di legge.

Art. 128. (2)
[Abrogato.]
————————

(1) Articolo modificato con la legge costituzionale 18 ottobre 2001,
n. 3 («Modifiche al titolo V della parte seconda della Costituzione»)
(Gazz. Uff. n. 248 del 24 ottobre 2001).
(2) Articolo abrogato con la legge costituzionale 18 ottobre 2001, n. 3
(«Modifiche al titolo V della parte seconda della Costituzione») (Gazz.
Uff. n. 248 del 24 ottobre 2001).

74



Art. 129. (1)

[Abrogato.]

Art. 130. (2)

[Abrogato.]

Art. 131. (3)

Sono costituite le seguenti Regioni:

Piemonte;
Valle d’Aosta [573, 832, 116];
————————

(1) Articolo abrogato con la legge costituzionale 18 ottobre 2001, n. 3
(«Modifiche al titolo V della parte seconda della Costituzione») (Gazz.
Uff. n. 248 del 24 ottobre 2001).
(2) Articolo abrogato con la legge costituzionale 18 ottobre 2001, n. 3
(«Modifiche al titolo V della parte seconda della Costituzione») (Gazz.
Uff. n. 248 del 24 ottobre 2001).
(3) Articolo modificato con la legge costituzionale 27 dicembre 1963,
n. 3 («Modificazioni degli articoli 131 e 57 della Costituzione e istituzione
della Regione Molise») (Gazz. Uff. n. 3 del 4 gennaio 1964).



75

Lombardia;
Trentino-Alto Adige [116];
Veneto;
Friuli-Venezia Giulia [116, X];
Liguria;
Emilia-Romagna;
Toscana;
Umbria;
Marche;
Lazio;
Abruzzi [IV];
Molise [573, IV];
Campania;
Puglia;
Basilicata;
Calabria;
Sicilia [116];
Sardegna [116].

Art. 132. (1)
Si può con legge costituzionale, sentiti i Consigli regionali, disporre la fusione di Regioni esistenti o la creazione di nuove Regioni con un mi————————

(1) Articolo modificato con la legge costituzionale 18 ottobre 2001,
n. 3 («Modifiche al titolo V della parte seconda della Costituzione»)
(Gazz. Uff. n. 248 del 24 ottobre 2001).

76



nimo di un milione d’abitanti, quando ne facciano richiesta tanti Consigli comunali che rappresentino almeno un terzo delle popolazioni interessate, e la proposta sia approvata con referendum dalla maggioranza delle popolazioni stesse
[XI].
Si può, con l’approvazione della maggioranza
delle popolazioni della Provincia o delle Province
interessate e del Comune o dei Comuni interessati
espressa mediante referendum e con legge della
Repubblica, sentiti i Consigli regionali, consentire
che Provincie e Comuni, che ne facciano richiesta, siano staccati da una Regione ed aggregati
ad un’altra.

Art. 133.
Il mutamento delle circoscrizioni provinciali e
la istituzione di nuove Provincie nell’ambito d’una
Regione sono stabiliti con leggi della Repubblica,
su iniziativa dei Comuni, sentita la stessa Regione.
La Regione, sentite le popolazioni interessate,
può con sue leggi istituire nel proprio territorio
nuovi Comuni e modificare le loro circoscrizioni
e denominazioni.



77

TITOLO VI
GARANZIE COSTITUZIONALI

SEZIONE I. – La Corte costituzionale.

Art. 134. (1)
La Corte costituzionale giudica [VII2]:
sulle controversie relative alla legittimità costituzionale delle leggi e degli atti, aventi forza
di legge [76, 77], dello Stato e delle Regioni
[127];
sui conflitti di attribuzione tra i poteri dello
Stato e su quelli tra lo Stato e le Regioni, e tra
le Regioni;
sulle accuse promosse contro il Presidente
della Repubblica, a norma della Costituzione
[90].
————————

(1) Articolo modificato con la legge costituzionale 16 gennaio 1989,
n. 1 («Modifiche degli articoli 96, 134 e 135 della Costituzione e della
legge costituzionale 11 marzo 1953, n. 1, e norme in materia di procedimenti per i reati di cui all’articolo 96 della Costituzione») (Gazz. Uff. n. 13
del 17 gennaio 1989).
V. anche l’articolo 2 della legge costituzionale 11 marzo 1953, n. 1
(«Norme integrative della Costituzione concernenti la Corte costituzionale») (Gazz. Uff. n. 62 del 14 marzo 1953).

78



Art. 135. (1)
La Corte costituzionale è composta di quindici
giudici nominati per un terzo dal Presidente della
Repubblica, per un terzo dal Parlamento in seduta comune [552] e per un terzo dalle supreme
magistrature ordinaria ed amministrative.
I giudici della Corte costituzionale sono scelti
fra i magistrati anche a riposo delle giurisdizioni
superiori ordinaria ed amministrative, i professori
ordinari di università in materie giuridiche e gli
avvocati dopo venti anni di esercizio.
I giudici della Corte costituzionale sono nominati per nove anni, decorrenti per ciascuno di
essi dal giorno del giuramento, e non possono essere nuovamente nominati.
Alla scadenza del termine il giudice costituzionale cessa dalla carica e dall’esercizio delle funzioni.
————————

(1) Articolo modificato con la legge costituzionale 22 novembre 1967,
n. 2 («Modificazione dell’articolo 135 della Costituzione e disposizioni
sulla Corte costituzionale») (Gazz. Uff. n. 294 del 25 novembre 1967);
nonché con la legge costituzionale 16 gennaio 1989, n. 1 («Modifiche degli articoli 96, 134 e 135 della Costituzione e della legge costituzionale 11
marzo 1953, n. 1, e norme in materia di procedimenti per i reati di cui
all’articolo 96 della Costituzione») (Gazz. Uff. n. 13 del 17 gennaio 1989).
V. inoltre l’articolo 13, comma primo, della legge costituzionale 11
marzo 1953, n. 1 (il cui titolo è riportato nella nota 1, a pagina 76),
come modificato dall’articolo 12 della citata legge costituzionale n. 1
del 1989: «Il Parlamento in seduta comune, nel porre in istato di accusa
il Presidente della Repubblica, elegge, anche tra i suoi componenti, uno o
più commissari per sostenere l’accusa».



79

La Corte elegge tra i suoi componenti, secondo
le norme stabilite dalla legge, il Presidente, che rimane in carica per un triennio, ed è rieleggibile,
fermi in ogni caso i termini di scadenza dall’ufficio di giudice.
L’ufficio di giudice della Corte è incompatibile
con quello di membro del Parlamento, di un Consiglio regionale, con l’esercizio della professione
di avvocato e con ogni carica ed ufficio indicati
dalla legge [842].
Nei giudizi d’accusa contro il Presidente della
Repubblica [90] intervengono, oltre i giudici ordinari della Corte, sedici membri tratti a sorte da
un elenco di cittadini aventi i requisiti per l’eleggibilità a senatore [582], che il Parlamento compila
ogni nove anni mediante elezione con le stesse
modalità stabilite per la nomina dei giudici
ordinari.

Art. 136.
Quando la Corte dichiara l’illegittimità costituzionale di una norma di legge o di atto avente
forza di legge [134], la norma cessa di avere efficacia dal giorno successivo alla pubblicazione
della decisione.
La decisione della Corte è pubblicata e comunicata alle Camere ed ai Consigli regionali interessati, affinché, ove lo ritengano necessario, provvedano nelle forme costituzionali.

80



Art. 137.
Una legge costituzionale stabilisce le condizioni, le forme, i termini di proponibilità dei giudizi di legittimità costituzionale, e le garanzie di
indipendenza dei giudici della Corte. (1)
Con legge ordinaria sono stabilite le altre
norme necessarie per la costituzione e il funzionamento della Corte.
Contro le decisioni della Corte costituzionale
non è ammessa alcuna impugnazione.
SEZIONE II. – Revisione della Costituzione.
Leggi costituzionali.
Art. 138.
Le leggi di revisione della Costituzione e le altre
leggi costituzionali sono adottate da ciascuna Camera con due successive deliberazioni ad intervallo non minore di tre mesi, e sono approvate
a maggioranza assoluta dei componenti di ciascuna Camera nella seconda votazione [724].
Le leggi stesse sono sottoposte a referendum popolare [876] quando, entro tre mesi dalla loro
pubblicazione, ne facciano domanda un quinto
————————

(1) Legge costituzionale 9 febbraio 1948, n. 1 («Norme sui giudizi di
legittimità costituzionale e sulle garanzie d’indipendenza della Corte costituzionale») (Gazz. Uff. n. 43 del 20 febbraio 1948) e legge costituzionale 11 marzo 1953, n. 1 («Norme integrative della Costituzione concernenti la Corte costituzionale») (Gazz. Uff. n. 62 del 14 marzo 1953), successivamente modificate con legge costituzionale 22 novembre 1967, n. 2
(«Modificazione dell’articolo 135 della Costituzione e disposizioni sulla
Corte costituzionale») (Gazz. Uff. n. 294 del 25 novembre 1967).



81

dei membri di una Camera o cinquecentomila
elettori o cinque Consigli regionali. La legge sottoposta a referendum non è promulgata [731,
875] se non è approvata dalla maggioranza dei
voti validi.
Non si fa luogo a referendum se la legge è stata
approvata nella seconda votazione da ciascuna
delle Camere a maggioranza di due terzi dei
suoi componenti.
Art. 139.
La forma repubblicana non può essere oggetto
di revisione costituzionale.

82



DISPOSIZIONI TRANSITORIE E FINALI
I.
Con l’entrata in vigore della Costituzione il
Capo provvisorio dello Stato esercita le attribuzioni di Presidente della Repubblica e ne assume
il titolo.
II.
Se alla data della elezione del Presidente della
Repubblica non sono costituiti tutti i Consigli regionali, partecipano alla elezione soltanto i componenti delle due Camere.
III.
Per la prima composizione del Senato della Repubblica sono nominati senatori, con decreto del
Presidente della Repubblica, i deputati dell’Assemblea Costituente che posseggono i requisiti
di legge per essere senatori e che:
sono stati presidenti del Consiglio dei ministri o di Assemblee legislative;
hanno fatto parte del disciolto Senato;
hanno avuto almeno tre elezioni, compresa
quella all’Assemblea Costituente;
sono stati dichiarati decaduti nella seduta
della Camera dei deputati del 9 novembre 1926;
hanno scontato la pena della reclusione non
inferiore a cinque anni in seguito a condanna



83

del tribunale speciale fascista per la difesa dello
Stato.
Sono nominati altresı̀ senatori, con decreto del
Presidente della Repubblica, i membri del disciolto Senato che hanno fatto parte della Consulta nazionale.
Al diritto di essere nominati senatori si può rinunciare prima della firma del decreto di nomina.
L’accettazione della candidatura alle elezioni politiche implica rinuncia al diritto di nomina a senatore.
IV.
Per la prima elezione del Senato il Molise è
considerato come Regione a sé stante, con il numero dei senatori che gli compete in base alla
sua popolazione.
V.
La disposizione dell’articolo 80 della Costituzione, per quanto concerne i trattati internazionali che importano oneri alle finanze o modificazioni di legge, ha effetto dalla data di convocazione delle Camere.
VI.
Entro cinque anni dall’entrata in vigore della
Costituzione si procede alla revisione degli organi
speciali di giurisdizione attualmente esistenti,

84



salvo le giurisdizioni del Consiglio di Stato, della
Corte dei conti e dei tribunali militari.
Entro un anno dalla stessa data si provvede con
legge al riordinamento del Tribunale supremo militare in relazione all’articolo 111.
VII.
Fino a quando non sia emanata la nuova legge
sull’ordinamento giudiziario in conformità con la
Costituzione, continuano ad osservarsi le norme
dell’ordinamento vigente.
Fino a quando non entri in funzione la Corte
costituzionale, la decisione delle controversie indicate nell’articolo 134 ha luogo nelle forme e
nei limiti delle norme preesistenti all’entrata in vigore della Costituzione. (1)
VIII.
Le elezioni dei Consigli regionali e degli organi
elettivi delle amministrazioni provinciali sono indette entro un anno dall’entrata in vigore della
Costituzione.
————————

(1) Disposizione transitoria modificata dall’articolo 7 della legge costituzionale 22 novembre 1967, n. 2 («Modificazione dell’articolo 135 della
Costituzione e disposizioni sulla Corte costituzionale») (Gazz. Uff.
n. 294 del 25 novembre 1967) con l’abrogazione dell’ultimo comma del
seguente tenore: «I giudici della Corte costituzionale nominati nella
prima composizione della Corte stessa non sono soggetti alla parziale rinnovazione e durano in carica dodici anni».



85

Leggi della Repubblica regolano per ogni ramo
della pubblica amministrazione il passaggio delle
funzioni statali attribuite alle Regioni. Fino a
quando non sia provveduto al riordinamento e
alla distribuzione delle funzioni amministrative
fra gli enti locali restano alle Provincie ed ai Comuni le funzioni che esercitano attualmente e le
altre di cui le Regioni deleghino loro l’esercizio.
Leggi della Repubblica regolano il passaggio
alle Regioni di funzionari e dipendenti dello
Stato, anche delle amministrazioni centrali, che
sia reso necessario dal nuovo ordinamento. Per
la formazione dei loro uffici le Regioni devono,
tranne che in casi di necessità, trarre il proprio
personale da quello dello Stato e degli enti locali.
IX.
La Repubblica, entro tre anni dall’entrata in vigore della Costituzione, adegua le sue leggi alle
esigenze delle autonomie locali e alla competenza
legislativa attribuita alle Regioni.
X.
Alla Regione del Friuli-Venezia Giulia, di cui all’articolo 116, si applicano provvisoriamente le
norme generali del Titolo V della parte seconda,
ferma restando la tutela delle minoranze linguistiche in conformità con l’articolo 6.

86



XI.
Fino a cinque anni dall’entrata in vigore della
Costituzione si possono, con leggi costituzionali,
formare altre Regioni, a modificazione dell’elenco
di cui all’articolo 131, anche senza il concorso
delle condizioni richieste dal primo comma dell’articolo 132, fermo rimanendo tuttavia l’obbligo
di sentire le popolazioni interessate. (1)
XII.
È vietata la riorganizzazione, sotto qualsiasi
forma, del disciolto partito fascista.
In deroga all’articolo 48, sono stabilite con
legge, per non oltre un quinquennio dalla entrata
in vigore della Costituzione, limitazioni temporanee al diritto di voto e alla eleggibilità per i capi
responsabili del regime fascista.
XIII. (2)
I membri e i discendenti di Casa Savoia non
sono elettori e non possono ricoprire uffici pubblici né cariche elettive.
————————

(1) L’articolo unico della legge costituzionale 18 marzo 1958, n. 1
(«Scadenza del termine di cui alla XI delle "Disposizioni transitorie e finali" della Costituzione») (Gazz. Uff. n. 79 del 1º aprile 1958), stabilisce che:
«Il termine di cui alla XI delle Disposizioni transitorie e finali della
Costituzione scadrà il 31 dicembre 1963».
(2) L’articolo unico della legge costituzionale 23 ottobre 2002, n. 1
(«Legge costituzionale per la cessazione degli effetti dei commi primo e
secondo della XIII disposizione transitoria e finale della Costituzione»,
Gazz. Uff. n. 252 del 26 ottobre 2002), stabilisce che:
«I commi primo e secondo della XIII disposizione transitoria e finale
della Costituzione esauriscono i loro effetti a decorrere dalla data di entrata in vigore della presente legge costituzionale».



87

Agli ex re di Casa Savoia, alle loro consorti e ai
loro discendenti maschi sono vietati l’ingresso e il
soggiorno nel territorio nazionale.
I beni, esistenti nel territorio nazionale, degli ex
re di Casa Savoia, delle loro consorti e dei loro discendenti maschi, sono avocati allo Stato. I trasferimenti e le costituzioni di diritti reali sui beni
stessi, che siano avvenuti dopo il 2 giugno 1946,
sono nulli.
XIV.
I titoli nobiliari non sono riconosciuti.
I predicati di quelli esistenti prima del 28 ottobre 1922, valgono come parte del nome.
L’Ordine mauriziano è conservato come ente
ospedaliero e funziona nei modi stabiliti dalla
legge.
La legge regola la soppressione della Consulta
araldica.
XV.
Con l’entrata in vigore della Costituzione si ha
per convertito in legge il decreto legislativo luogotenenziale 25 giugno 1944, n. 151, sull’ordinamento provvisorio dello Stato.
XVI.
Entro un anno dall’entrata in vigore della Costituzione si procede alla revisione e al coordinamento con essa delle precedenti leggi costituzio-

88



nali che non siano state finora esplicitamente o
implicitamente abrogate.
XVII.
L’Assemblea Costituente sarà convocata dal suo
Presidente per deliberare, entro il 31 gennaio
1948, sulla legge per la elezione del Senato della
Repubblica, sugli statuti regionali speciali e sulla
legge per la stampa.
Fino al giorno delle elezioni delle nuove Camere, l’Assemblea Costituente può essere convocata, quando vi sia necessità di deliberare nelle
materie attribuite alla sua competenza dagli articoli 2, primo e secondo comma, e 3, comma
primo e secondo, del decreto legislativo 16 marzo
1946, n. 98.
In tale periodo le Commissioni permanenti restano in funzione. Quelle legislative rinviano al
Governo i disegni di legge, ad esse trasmessi,
con eventuali osservazioni e proposte di emendamenti.
I deputati possono presentare al Governo interrogazioni con richiesta di risposta scritta.
L’Assemblea Costituente, agli effetti di cui al secondo comma del presente articolo, è convocata
dal suo Presidente su richiesta motivata del Governo o di almeno duecento deputati.
XVIII.
La presente Costituzione è promulgata dal
Capo provvisorio dello Stato entro cinque giorni



89

dalla sua approvazione da parte dell’Assemblea
Costituente, ed entra in vigore il 1º gennaio 1948.
Il testo della Costituzione è depositato nella
sala comunale di ciascun Comune della Repubblica per rimanervi esposto, durante tutto l’anno
1948, affinché ogni cittadino possa prenderne cognizione.
La Costituzione, munita del sigillo dello Stato,
sarà inserita nella Raccolta ufficiale delle leggi e
dei decreti della Repubblica.
La Costituzione dovrà essere fedelmente osservata come Legge fondamentale della Repubblica
da tutti i cittadini e dagli organi dello Stato.
Data a Roma, addı̀ 27 dicembre 1947
ENRICO DE NICOLA
CONTROFIRMANO

Il Presidente
dell’Assemblea Costituente
UMBERTO TERRACINI

Il Presidente
del Consiglio dei ministri
ALCIDE DE GASPERI

V. Il Guardasigilli
GIUSEPPE GRASSI

La Costituzione italiana venne promulgata il 27 dicembre 1947 a Palazzo Giustiniani,
scelto da Enrico De Nicola come sede provvisoria del Capo dello Stato
nel periodo che va dal referendum tra Monarchia e Repubblica del 2 giugno 1946
alla promulgazione della Carta Costituzionale.
Il volume presenta la Costituzione della Repubblica italiana nel testo vigente,
risultante da quello pubblicato nell'edizione straordinaria della Gazzetta Ufficiale n. 298
del 27 dicembre 1947, e da tutte le modificazioni introdotte
dalle leggi costituzionali successive.

L’ho letta attentamente!
Possiamo firmare con sicura coscienza


